БҰЙЫРАМЫН:

1. "Көмірсутектер бойынша жер қойнауын пайдалану құқығын беруге арналған электрондық аукциондар операторының ақпараттандыру объектісін пайдалана отырып, электрондық нысанда аукцион өткізу қағидаларын бекіту туралы" Қазақстан Республикасы Энергетика министрінің міндетін атқарушының 2020 жылғы 30 шілдедегі № 269 бұйрығына (Нормативтік құқықтық актілерді мемлекеттік тіркеу тізілімінде № 21038 болып тіркелген) мынадай өзгерістер мен толықтырулар енгізілсін:

көрсетілген бұйрықпен бекітілген Көмірсутектер бойынша жер қойнауын пайдалану құқығын беруге арналған электрондық аукциондар операторының ақпараттандыру объектісін пайдалана отырып, электрондық нысанда аукцион өткізу қағидаларында :

2-тармақтың 16) тармақшасы жаңа редакцияда жазылсын:

"16) қол қою бонусының түпкілікті мөлшері – қол қою бонусының аукцион өткізу қорытындылары бойынша белгіленген мөлшері;";

9-тармақ жаңа редакцияда жазылсын:

"9. Көмірсутектер бойынша жер қойнауын пайдалану құқығын алуға мүдделі тұлға ақпараттандыру объектісі арқылы электрондық құжат форматында, ЭЦҚ-мен куәландырылған аукцион өткізуге арналған өтінішті құзыретті органға осы Қағидаларға 1-қосымшаға сәйкес нысан бойынша береді.

Жер қойнауының әрбір учаскесі бойынша аукцион өткізуге арналған өтінішті осындай адам аукцион өткізуге арналған өтініш қабылданғанға дейін береді.";

13-тармақ жаңа редакцияда жазылсын:

"13. Көмірсутектер бойынша жер қойнауын пайдалану құқығын беруге арналған аукцион өткізу туралы хабарлама Кодекстің 95-бабының 2, 2-1-тармақтарында көзделген мәліметтерден тұрады.

Қажет болған кезде құзыретті орган Бағдарламада айқындалғандарға қарағанда, жұмыстардың көлемі мен түрлері бойынша неғұрлым жоғары болатын ең төменгі талаптарды белгілейді.

Тауарлардағы елішілік құндылықтың ең төмен міндеттемелері бойынша аукцион өткізу туралы хабарламада осы міндеттеменің мөлшері Қазақстан Республикасының халықаралық міндеттемелерін ескере отырып, аукцион нәтижелері бойынша жасалатын жер қойнауын пайдалануға арналған келісімшартта тараптардың уағдаластығы бойынша белгіленетіні көрсетіледі.";

21 , 22 , 23 , 24 және 25-тармақтар жаңа редакцияда жазылсын:

"21. Кодекстің 97-бабының 3-тармағында көзделген негіздер бойынша құзыретті орган аукционға қатысуға рұқсат беруден бас тартқан өтініш берушілердің кепілдік жарнасы ақпараттандыру объектісінде оператордың атына кепілдік жарнаны қайтаруға өтініш берілгеннен кейін 3 (үш) жұмыс күні ішінде қайтарылады.

22. Аукцион жеңімпазын және аукцион жеңімпазынан кейін қол қою бонусының келесі ең көп мөлшерін ұсынған аукционға қатысушыны қоспағанда, аукционға қатысуға жіберілген аукционға қатысушылардың кепілдік жарнасын оператор ақпараттандыру объектісінде олар оператордың атына кепілдік жарнаны қайтаруға өтініш бергеннен кейін 3 (үш) жұмыс күні ішінде қайтарады.

23. Егер аукцион жеңімпазы осы Қағидалардың 61-тармағында көзделген талаптарды орындаған жағдайда, аукцион жеңімпазының кепілдік жарнасы, сондай-ақ аукцион жеңімпазынан кейін қол қою бонусының келесі ең көп мөлшерін ұсынған аукционға қатысушының кепілдік жарнасы ақпараттандыру объектісінде оператордың атына кепілдік жарнаны қайтаруға өтініш берілгеннен кейін 3 (үш) жұмыс күні ішінде оларға қайтарылады.

Аукцион жеңімпазының осы Қағидалардың 61-тармағында көзделген талаптарды орындағаны туралы құзыретті орган аукцион жеңімпазынан қол қою бонусының төленгенін растауды алған күннен бастап 3 (үш) жұмыс күні ішінде аукцион жеңімпазынан кейін қол қою бонусының келесі ең көп мөлшерін ұсынған аукционға қатысушыны ақпараттандыру объектісі арқылы хабардар етеді.

Аукцион жеңімпазының және/немесе аукцион жеңімпазынан кейін қол қою бонусының келесі ең көп мөлшерін ұсынған аукционға қатысушының кепілдік жарналарын олардың ақпараттандыру объектісінде оператордың атына берілген өтініштері бойынша оператор 3 (үш) жұмыс күні ішінде аукцион жеңімпазының қол қою бонусын төлеуі жөніндегі міндеттемесін орындау есебіне бюджетке аударады.

24. Аукцион жеңімпазы осы Қағидалардың 61-тармағында көзделген талаптарды орындамаған жағдайда, ол енгізген кепілдік жарна қайтарылмайды, ал оператор қол қою бонусын төлеу мерзімі өткен күннен бастап 3 (үш) жұмыс күні ішінде оны мемлекет кірісіне айналдырады.

25. Аукцион жеңімпазынан кейін қол қою бонусының келесі ең көп мөлшерін ұсынған аукционға қатысушы осы Қағидалардың 62-тармағында көзделген талаптарды орындамаған жағдайда, ол енгізген кепілдік жарна қайтарылмайды, ал оператор қол қою бонусын төлеу мерзімі өткен күннен бастап 3 (үш) жұмыс күні ішінде оны мемлекет кірісіне айналдырады.";

26-тармақ алып тасталсын;

27-тармақ жаңа редакцияда жазылсын:

"27. Кепілдік жарнаны және қатысқаны үшін жарнаны өтініш берушілер төлемнің тағайындалуында қатысушының жеке сәйкестендіру нөмірін немесе бизнес-сәйкестендіру нөмірін көрсете отырып, жеке төлемдермен енгізеді.";

28-тармақ алып тасталсын;

29 және 30-тармақтар жаңа редакцияда жазылсын:

"29. Аукционға қатысуға арналған өтінішке қосымша электрондық түрде ұсынылатын және ЭЦҚ-мен куәландырылған мынадай құжаттар қоса беріледі:

1) өтініш берушінің аукцион өткізу туралы хабарламада көрсетілген жер қойнауын пайдалану құқығын беру шарттарының орындалуын қамтамасыз ету міндеттемесі;

2) өтініш берушінің Кодекстің 93-бабында белгіленген талаптарға сәйкестігін растайтын құжаттар;

3) аукционға қатысуға арналған өтініште көрсетілген мәліметтерді растайтын, тиісінше куәландырылған құжаттар.

Аукционға қатысуға арналған өтініште көрсетілген мәліметтерді растайтын тиісінше куәландырылған құжаттар деп ақпараттандыру объектісіне жүктелген, электрондық-цифрлық нысанда түпнұсқа құжаттардың түрі мен ақпаратын (деректерін) толық жаңғыртатын тиісті құжаттардың электрондық көшірмелері (мысалы, өтініш беруші басшысының жеке куәлігінің түпнұсқасының немесе нотариалды куәландырылған көшірмесінің сканерленген көшірмесі) түсініледі;

4) өтініш берушінің аукционға қатысу жарнасын төлегені туралы мәліметтер;

5) өтініш берушінің кепілдік жарнаны төлегені туралы мәліметтер;

6) күрделі жобаларға жататын жер қойнауы учаскелерінде жер қойнауын пайдалану құқығы берілген жағдайда – Кодекстің 36-бабының 5-1-тармағына сәйкес өтініш беруші айқындаған кадрлардағы елішілік құндылық бойынша ең төменгі міндеттемелер;

7) үлесі және иелену тәсілі туралы мәліметтер ашып көрсетілген, өтініш берушіні бақылайтын тұлғалар, мемлекеттер, халықаралық ұйымдар, сондай-ақ өтініш берушінің қатысу үлестерін, акцияларын иеленетін, бақылайтын тұлғалар болып табылмайтын тұлғалар, мемлекеттер, халықаралық ұйымдар көрсетіле отырып, өтініш берушіні бақылау құрылымының нотариус куәландырған схемалық сипаттамасы.

Куәландыруды өтінішке қоса берілетін өтініш берушінің бақылау құрылымының схемалық сипаттамасына қол қойған өтініш берушінің бірінші басшысының қолының дұрыстығын куәландыру жолымен нотариус жүзеге асырады.

Өтініш берушінің бақылау құрылымының тиісінше куәландырылған схемалық сипаттамасы болған кезде осындай құрылымның схемалық сипаттамасындағы ақпаратты және/немесе мәліметтерді растайтын құрылтай және/немесе өзге де құжаттарды жіберу талап етілмейді;

8) көмірсутектер бойынша жер қойнауын пайдалану құқығын алуға үміткер тұлғаның барлау кезеңінде жер қойнауы учаскесіндегі жұмыстардың көлемі мен түрлері бойынша ең төмен талаптарды орындау үшін жеткілікті қаржы қаражатының болуын растау үшін мынадай құжаттардың бірі ұсынылады:

барлау кезеңінде жер қойнауы учаскесіндегі жұмыстардың көлемі мен түрлері бойынша ең төменгі талаптарды орындау үшін жеткілікті мөлшердегі аукционға қатысуға өтініш берген күннің алдындағы күнге осындай банк шотындағы ақша қалдығы туралы үзінді көшірмені қоса бере отырып, көмірсутектер бойынша жер қойнауын пайдалану құқығын алуға үміткер тұлғаның банк шотының бар-жоғы және нөмірі туралы екінші деңгейдегі банктің немесе жекелеген банктік операцияларды жүзеге асыратын ұйымның жазбаша растауы;

көмірсутектер бойынша жер қойнауын пайдалану құқығын алуға үміткер тұлғаның ақша қарызы туралы немесе көмірсутектерді барлау жөніндегі қызметті қаржыландыруы туралы шарт. Бұл ретте мұндай шарттың міндетті талаптары мынадай болып табылады:

тұлғаның жер қойнауын пайдалану құқығын алуға ниеті бар жер қойнауының нақты учаскесінде геологиялық барлау жұмыстарын қаржыландыру түріндегі қарыздың нысаналы мақсаты;

қарыз мөлшері хабарламада көрсетілген барлау кезеңінде жер қойнауы учаскесіндегі жұмыстардың көлемі мен түрлері бойынша ең төменгі талаптарды орындау үшін жеткілікті;

қарыз мерзімі Кодекстің 116-бабының 1-тармағында көрсетілген барлау кезеңінің мерзімінен кем емес.

Қарыз берушіде жеткілікті ақша сомасының болуын растау үшін ақша қарызы немесе көмірсутектерді барлау жөніндегі қызметті қаржыландыру туралы шартқа осы тармақтың бірінші бөлігінің 1) тармақшасында көзделген құжаттар қосымша ұсынылады.

Егер бірнеше жер қойнауы учаскелері бойынша қарыз беруші ретінде сол бір тұлға әрекет етсе, мұндай тұлғаның ақшасының болуы жер қойнауының барлық учаскелері бойынша жұмыс көлемі мен түрлері бойынша ең төменгі талаптарды жиынтықта орындау үшін жеткілікті болуы тиіс.

Көмірсутектер бойынша жер қойнауын пайдалану құқығын алуға үміткер тұлғаның банк шотында барлау кезеңінде жер қойнауы учаскесіндегі жұмыстардың көлемі мен түрлері бойынша ең төмен талаптарды орындау үшін қажетті ақшасы жеткіліксіз болған жағдайда, осы тармақтың бірінші бөлігінің 2) тармақшасында көзделген құжаттар қосымша ұсынылады.

30. Кодекстің 96-бабының 4-тармағына сәйкес аукционға қатысуға арналған өтініш және оған қоса берілетін құжаттар қазақ және орыс тілдерінде жасалады. Егер өтінішті шетелдік немесе шетелдік заңды тұлға берсе, оған қоса берілетін құжаттар өзге тілде, әрбір құжатқа қазақ және орыс тілдеріндегі аудармасы міндетті түрде қоса беріліп жасалуына болады, олардың дұрыстығын нотариус куәландырады.

Барлық қоса берілетін құжаттар құзыретті органның сайтында көмірсутектер бойынша жер қойнауын пайдалану құқығын беруге арналған аукционның өтуі туралы хабарламаның жариялану күнінен ерте емес күнмен белгіленеді.";

32 және 33-тармақтар жаңа редакцияда жазылсын:

"32. Қатысушы осы Қағидалардың 7-тармағында көрсетілген талаптарды сақтамаған жағдайда, ақпараттандыру объектісі аукционға қатысуға арналған өтінішті тіркемейді.

33. Ақпараттандыру объектісінің дерекқорында оператордың есеп айырысу шотына кепілдік жарнаның және аукционға қатысуға арналған жарнаның түскені туралы мәліметтер болған кезде ақпараттандыру объектісі аукционға қатысуға арналған өтінішті Кодекстің 96-бабында белгіленген талаптарға сәйкестігін құзыретті органның тексеруі үшін тіркеуді жүзеге асырады.";

36 және 37-тармақтар жаңа редакцияда жазылсын:

"36. Аукционға қатысуға арналған өтініш құзыретті органға келіп түскен күннен бастап 10 (он) жұмыс күні ішінде қаралуға тиіс.

Аукционға қатысуға арналған өтініштерді құзыретті орган қатысуға бірінші келіп түскен өтініштен бастап қатаң дәйекті тәртіппен және құзыретті органға қатысуға әрбір өтініш келіп түскен күннен бастап 10 (он) жұмыс күні ішінде қарайды.

Құзыретті органға аукционға қатысуға арналған өтінішті бергеннен кейін ақпараттандыру объектісінде оны жіберген жеке немесе заңды тұлға үшін құзыретті органның өтінішті өңдеуінің ағымдағы мәртебесі көрінеді.

37. Өтінішті қарау нәтижелері бойынша құзыретті орган өтініш берушіні аукционға қатысуға жібереді, аукционға қатысуға жіберуден бас тартады не анықталған сәйкессіздіктерді жою қажеттілігі туралы хабардар етеді.

Қабылданған шешім туралы ақпараттандыру объектісі арқылы өтініш берушінің электрондық поштасына тиісті электрондық хабарлама жіберіледі.";

мынадай мазмұндағы 37-1 және 37-2-тармақтарымен толықтырылсын:

"37-1. Осы Қағидалардың 37-2 тармағының 1)-6) тармақшаларымен көзделген жағдайларды қоспағанда, егер белгіленген мерзімде берілген өтінішті қарау нәтижелері бойынша оның Кодекстің 96-бабының талаптарына сәйкес келмейтіні анықталса, құзыретті орган бұл жөнінде өтініш берушіні анықталған сәйкессіздіктерді көрсете отырып, хабардар етеді.

Өтініш беруші құзыретті органның хабарламасында көрсетілген анықталған сәйкессіздіктерді құзыретті орган хабарлама жіберген күннен бастап 3 (үш) жұмыс күні ішінде, бірақ аукцион өткізілетін күнге дейін 15 (он бес) жұмыс күнінен кешіктірмей жоюға құқылы.

Өтініш беруші анықталған сәйкессіздіктерді жойғаннан кейін құзыретті органға өтінішті қайта жібереді. Мұндай өтініш осы тармақтың екінші бөлігінде көрсетілген сәйкессіздіктерді жою үшін белгіленген мерзім өткенге дейін, бірақ аукцион өткізілетін күнге дейін 15 (он бес) жұмыс күнінен кешіктірілмей берілуге тиіс. Осы бөлікке сәйкес қайта берілген өтініш 5 (бес) жұмыс күні ішінде құзыретті органның қарауына жатады. Өтінішті қарау нәтижелері бойынша құзыретті орган өтініш берушіні аукционға қатысуға жібереді не жіберуден бас тартады.

Аукционды өткізу туралы хабархатта көрсетілген аукционға қатысуға өтініштер беру мерзімінің аяқталуы, егер ол осы тармақтың екінші бөлігінде көрсетілген мерзім ішінде берілсе, осы тармаққа сәйкес қайта өтініш беруден және оны қараудан бас тартуға негіз болып табылмайды.

37-2. Құзыретті орган аукционға қатысуға жіберуден мынадай бір немесе бірнеше негіздер бойынша бас тартады:

1) өтініш беруші құзыретті орган көрсеткен аукционға қатысуға өтініштің анықталған сәйкессіздіктерін белгіленген мерзімде жоймаса;

2) өтініш аукционға қатысуға өтініштер беру үшін берілген мерзімнен кеш берілсе;

3) өтініш бергенге дейін құзыретті орган үш жыл ішінде өтініш иесімен немесе өтініш иесін тікелей немесе жанама бақылайтын немесе оның бақылауындағы тұлғамен жасалған жер қойнауын пайдалануға арналған келісімшарттың қолданысын мерзімінен бұрын тоқтатса;

4) жер қойнауын пайдаланушы болып табылатын өтініш иесінің құзыретті органның хабарламасында көрсетілген жер қойнауын пайдалануға арналған басқа келісімшарт бойынша міндеттемелерді бұзушылықтары жойылмаған болса;

5) бұрын өтініш иесі көмірсутектер бойынша жер қойнауын пайдалану құқығын беруге арналған аукционның жеңімпазы болып айқындалса, бірақ қол қою бонусын төлемеген болса;

6) өтініш иесіне жер қойнауын пайдалану құқығын беру елдің ұлттық қауіпсіздігіне қауіп төндірсе, оның ішінде келісімшарт шеңберінде құқықтар шоғырланған және (немесе) жер қойнауын пайдалану құқықтары шоғырланған жағдайда, аукционға қатысуға жіберуден бас тартады.";

38 және 39-тармақтар алып тасталсын;

40 және 41-тармақтар жаңа редакцияда жазылсын:

"40. Кодекстің 97-бабы 3-тармағының 4), 6) және 9) тармақшаларында көзделген негіздер бойынша аукционға қатысуға рұқсат беруден бас тарту өтініш берушіні ағымдағы аукцион шеңберінде қайта өтініш беру құқығынан айырады.

41. Осы Қағидалардың 37-2-тармағының 6) тармақшасында көзделген жағдайды қоспағанда, құзыретті орган қатысуға өтінішті қабылдаудан бас тартуда Қазақстан Республикасы заңнамасының нормаларына сілтеме жасай отырып, бас тартудың себебін көрсетеді.";

43 , 44 және 45-тармақтар жаңа редакцияда жазылсын:

"43. Ақпараттандыру объектісінің "Заңды тұлғалар", "Жеке тұлғалар", "Бірыңғай мемлекеттік жылжымайтын мүлік кадастры" ақпараттық жүйесімен, "Атқарушылық іс жүргізу органдарының автоматтандырылған ақпараттық жүйесі" ақпараттық жүйесімен, "Қазақстан Республикасының жер қойнауын пайдалануды басқарудың бірыңғай мемлекеттік жүйесі" интеграцияланған ақпараттық жүйесімен, "Орталықтандырылған біріздендірілген жеке шоттар" ақпараттық жүйесімен, "Қазақстан Республикасының минералдық ресурстарының ұлттық деректер банкі" ақпараттық жүйесімен және салық органдарының ақпараттық жүйелерімен ақпараттық өзара іс-қимылы болған кезде, аукционға қатысуға арналған өтініште қатысушы көрсететін деректер осындай ақпараттық өзара іс-қимыл арқылы растауға жатады.

44. Деректер осы Қағидалардың 43-тармағында көрсетілген мемлекеттік деректер базасынан және ақпараттық жүйелерден автоматты режимде алынған кезде ақпараттандыру объекті форматты-логикалық бақылауды қолдана отырып, мәліметтерді тексереді. Тексеру нәтижесінде сәйкессіздіктер анықталған кезде ақпараттандыру объекті аукционға қатысуға арналған өтінішті тіркемейді.

45. Деректер осы Қағидалардың 43-тармағында көрсетілген мемлекеттік деректер базасынан және ақпараттық жүйелерден автоматты режимде алынбаған кезде қатысушы деректерді дербес енгізеді, сондай-ақ аукционға қатысуға арналған өтінішке енгізілген растайтын деректерді тіркейді.";

50 және 51-тармақтар жаңа редакцияда жазылсын:

"50. Аукционға қатысушылар аукцион басталғанға дейін 1 (бір) сағат ішінде ЭЦҚ және ақпараттандыру объекті беретін аукцион нөмірін пайдалана отырып, аукцион залына кіреді.

51. Аукцион Астана қаласының уақыты бойынша сағат 10:00-ден 17:00-ге дейінгі кезеңде өткізіледі.";

52-тармақ алып тасталсын;

54 және 55-тармақтар жаңа редакцияда жазылсын:

"54. Аукцион мынадай тәртіппен өткізіледі:

1) аукцион басталғанға дейін қатысушылар ұсыныс мөлшерін көрсетеді, ол аукцион басталған сәтте аукцион залында көрінетін болады. Жер қойнауы учаскесі үшін қол қою бонусының мөлшері бойынша қатысушылардың ұсыныс мөлшері шарттарды сақтай отырып жер қойнауы учаскесін сатып алуға келісімін білдіру нысаны болып табылады және олардың негізінде қол қою бонусының ағымдағы мөлшері қалыптастырылады.

Ұсыныс мөлшері бір қадамға ұлғайтылған қол қою бонусының бастапқы мөлшерінен кем емес соманы және жер қойнауы учаскесі үшін қол қою бонусының бастапқы мөлшерінің 5 (бес) еселенген сомасын артық емес соманы құрайды.

2) аукцион қол қою бонусының ең жоғары ұсынылған ағымдағы мөлшерінен басталады;

3) аукцион басталған сәттен бастап қатысушыға осы Қағидалардың 53-тармағында белгіленген аукцион қадамына басқа қатысушының қол қою бонусының ағымдағы мөлшерін ұлғайту мүмкіндігі беріледі;

4) егер аукцион басталған сәттен бастап 10 (он) минут ішінде қатысушылардың ешқайсысы қол қою бонусының осы тармақтың 2) тармақшасында көрсетілген ағымдағы мөлшерін ұлғайтпаса, онда бұл жер қойнауы учаскесі бойынша аукцион өткізілмеді деп танылады;

5) егер қол қою бонусының ағымдағы мөлшері ұлғайғаннан кейін 10 (он) минут ішінде қатысушылардың ешқайсысы қол қою бонусының ағымдағы мөлшерін ұлғайту арқылы жер қойнауы учаскесін сатып алуға өзінің ниетін растамаса, онда жер қойнауы учаскесін сатып алуға өзінің ниетін соңғы растаған қатысушыны ақпараттандыру объектісі аукцион қорытындыларының тізілімінде тіркейді және осы жер қойнауы учаскесі бойынша аукцион өткізілді деп есептеледі.

55. Жер қойнауы учаскесі бойынша аукцион қатысушылардың бірі қол қою бонусының неғұрлым жоғары мөлшеріне ұсынғанға дейін жүргізіледі.

Егер аукцион аяқталған сәтте сағат 17:00-де аукцион жеңімпазы анықталмаса, онда объектіні сатып алуға өзінің ниетін растаған соңғы қатысушы жеңімпаз болып танылады және осы жер қойнауы учаскесі бойынша аукцион өтті деп танылады.";

57-тармақ жаңа редакцияда жазылсын:

"57. Аукцион қорытындыларының тізілімі негізінде қол қою бонусының ең көп мөлшерін ұсынған қатысушы аукцион жеңімпазы болып танылады.";

66 және 67-тармақтар жаңа редакцияда жазылсын:

"66. Ақпараттандыру объектінде аукцион өткізуге немесе аукцион өткізу рәсіміне кедергі келтіретін техникалық іркіліс фактісі болған кезде оператор мұндай фактіні анықтағаннан кейін 60 (алпыс) минут ішінде бұл туралы құзыретті органды жазбаша хабардар етеді және құзыретті органның интернет-ресурсында ақпаратты орналастыру және қатысушының аукционға қатысуға арналған өтінішінде көрсетілген электрондық поштасына хабарлама жіберу арқылы осы аукцион жалғастырылатын күні мен уақыты туралы аукционға қатысушыларды міндетті түрде алдын ала хабардар ете отырып, техникалық іркіліс түзетілген күннен кейін аукционды келесі жұмыс күніне ауыстырады.

67. Аукцион Кодекстің 101 және 102-баптарында көзделген негіздер бойынша және тәртіппен өткізілмеген немесе жарамсыз деп танылады.";

1-қосымша осы бұйрыққа 1-қосымшаға сәйкес жаңа редакцияда жазылсын;

2-қосымша осы бұйрыққа 2-қосымшаға сәйкес жаңа редакцияда жазылсын.

2. Қазақстан Республикасы Энергетика министрлігінің Жер қойнауын пайдалану департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасының Әділет министрлігінде мемлекеттік тіркеуді;

2) осы бұйрықты Қазақстан Республикасы Энергетика министрлігінің интернет-ресурсында орналастыруды;

3) осы бұйрықты Қазақстан Республикасының Әділет министрлігінде мемлекеттік тіркегеннен кейін он жұмыс күні ішінде Қазақстан Республикасы Энергетика министрлігінің Заң қызметі департаментіне осы тармақтың 1) және 2) тармақшаларында көзделген іс-шаралардың орындалғаны туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының энергетика вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыЭнергетика министрінің міндетін атқарушы	|	Е. Аккенженов


"КЕЛІСІЛДІ" Қазақстан Республикасының Қаржы министрлігі

"КЕЛІСІЛДІ" Қазақстан Республикасының Өнеркәсіп және құрылыс министрлігі

"КЕЛІСІЛДІ" Қазақстан Республикасының Ұлттық экономика министрлігі


	|	Қазақстан РеспубликасыЭнергетика министрініңміндетін атқарушы2024 жылғы 29 наурыздағы№ 134 Бұйрыққа1-қосымша
	|	Көмірсутектер бойынша жерқойнауын пайдалану құқығынберуге арналған электрондықаукциондар операторыныңақпараттандыру объектісінпайдалана отырып, электрондықнысанда аукцион өткізуқағидаларына1-қосымша
	|	Нысан

Аукцион өткізуге арналған өтініш
1. Жер қойнауының мемлекеттік қорын басқару бағдарламасын қарап, көмірсутектер бойынша жер қойнауын пайдалану құқығын беруге мынадай жер қойнауы учаскесі бойынша аукцион өткізуді сұраймын (-мыз): жер қойнауының мемлекеттік қорын басқару бағдарламасында көрсетілген учаскенің атауы

_________________;

аукцион негізінде көмірсутектерді барлау мен өндіру немесе өндіру үшін берілетін географиялық координаттар

_________________.

2. Ұсынылған ақпараттың дұрыстығын растаймын, Қазақстан Республикасының заңнамасына сәйкес дұрыс емес мәліметтерді ұсынғаны үшін жауапкершілік туралы хабардармын және заңмен қорғалатын құпияны құрайтын мәліметтерді пайдалануға, сондай-ақ дербес деректерді және өзге де ақпаратты жинауға, өңдеуге, сақтауға, жүктеп алуға және пайдалануға келісім беремін.

3. Өзім (-міз) туралы мәліметтерді ұсынамын (-мыз):

1) заңды тұлға үшін:

атауы __________________________________________________________

бизнес-сәйкестендіру нөмірі ______________________________________

заңды тұлға ретінде мемлекеттік тіркелгені туралы мәліметтер _________

2) жеке тұлға үшін:

тегі, аты және әкесінің аты (ол болған жағдайда) _____________________

жеке сәйкестендіру нөмірі ________________________________________

Өтініш берушінің ЭЦҚ-дан деректері; өтініш берушінің ЭЦҚ-мен қол қойылған күні мен уақыты.

20 _____ жылғы "___" ______ сағат_______ минут.


	|	Қазақстан РеспубликасыЭнергетика министрініңміндетін атқарушы2024 жылғы 29 наурыздағы№ 134 Бұйрыққа2-қосымша
	|	Көмірсутектер бойынша жерқойнауын пайдалану құқығынберуге арналған электрондықаукциондар операторыныңақпараттандыру объектісінпайдалана отырып, электрондықнысанда аукцион өткізуқағидаларына2-қосымша
	|	Нысан

Аукционға қатысуға арналған өтініш
1. Көмірсутектер бойынша жер қойнауын пайдалану құқығын беруге арналған аукцион өткізу туралы жарияланған хабарламаны қарап және Қазақстан Республикасы Энергетика министрінің міндетін атқарушының 2020 жылғы 30 шілдедегі № 269 бұйрығымен (Нормативтік құқықтық актілерді мемлекеттік тіркеу тізілімінде № 21038 тіркелген) бекітілген Көмірсутектер бойынша жер қойнауын пайдалану құқығын беруге арналған электрондық аукциондар операторының интернет-ресурсын пайдалана отырып, электрондық нысанда аукцион өткізу қағидаларымен танысып,

_______________________________________________________________

(жеке тұлғаның тегі, аты, әкесінің аты (ол болған жағдайда) немесе заңды тұлғаның атауы және басшының тегі, аты, әкесінің аты (ол болған жағдайда)

көмірсутектер бойынша жер қойнауын пайдалану құқығын беруге арналған электрондық аукциондар операторының ақпараттандыру объектісінде 20___ жылғы "___" __________________ өткізілетін аукционға қатысуға ниет білдіреді.

2. Мен (біз) аукционға қатысу үшін жарна және аукцион (объект) өткізу туралы хабарламада белгіленген жер қойнауы учаскесі бойынша кепілдік жарна енгіздім (-ік):

объектінің атауы ________________________________________________

қатысу жарнасының сомасы, теңге _________________________________

кепілдік жарна, теңге _____________________________________________

3. Барлау кезеңінде Кодексте көзделген жағдайларда жер қойнауы учаскесіндегі жұмыстардың көлемі мен түрлері бойынша ең төменгі талаптарды орындау үшін жеткілікті қаржы қаражатының болуын растау үшін мынадай құжаттар ұсынылады:


р/с	|	Растайтын құжат	|	Қаржы көлемі	|	Валюта	|	Шот нөмері,IBAN, БИК
1.	|	Банк шотының бар-жоғы және нөмірі туралы анықтама және барлау кезеңінде жер қойнауы учаскесіндегі жұмыстардың көлемі мен түрлері бойынша ең төменгі талаптарды орындау үшін жеткілікті мөлшерде банк шотындағы қалдық туралы үзінді көшірме	|		|		|	
2.	|	Қарыздың нысаналы мақсаты ретінде көмірсутектер бойынша жер қойнауын пайдалану құқығын алуға үміткер тұлғаның қызметін барлау кезеңінде жер қойнауы учаскесіндегі жұмыстардың көлемі мен түрлері бойынша ең төмен талаптарды орындау үшін жеткілікті мөлшерде қаржыландыруды көздейтін ақша қарызы туралы немесе көмірсутектерді барлау жөніндегі қызметті қаржыландыру туралы шарттың көшірмесі;	|		|		|	

4. Мені (бізді) тікелей немесе жанама бақылайтын заңды тұлғалар, жеке тұлғалар, мемлекеттер және халықаралық ұйымдар туралы, сондай-ақ қатысу үлестері, акциялары бар бақылаушы тұлғалар болып табылмайтын тұлғалар, мемлекеттер, халықаралық ұйымдар туралы мәліметтер:

мемлекеттің атауы ___________________________

тұлғаның, ұйымның атауы __________________

Осы тармақтың қатысу үлестерін, өтініш берушінің акцияларын иеленетін, бақылаушы тұлғалар болып табылмайтын тұлғалар, мемлекеттер, осындай қатысу үлестерін, акцияларды ұйымдастырылған бағалы қағаздар нарығында айналысқа түсетін акциялар және (немесе) бағалы қағаздар арқылы иеленетін халықаралық ұйымдар туралы мәліметтерді беру туралы талабы көрсетілген тұлғаларға, мемлекеттерге, халықаралық ұйымдарға қолданылмайды.

5. Ұсынылған ақпараттың дұрыстығын растаймын және заңмен қорғалатын құпияны құрайтын мәліметтерді пайдалануға, сондай-ақ дербес деректерді және өзге де ақпаратты жинауға, өңдеуге, сақтауға, жүктеп алуға және пайдалануға келісім беремін.

6. Мен (біз) құзыретті органға қатысуға, аукционға қатысуға рұқсат беру және (немесе) аукцион жеңімпазы деп тану жөніндегі құзыретті органның шешімдеріне әсер еткен көрінеу анық емес мәліметтерді ұсыну фактісі анықталған жағдайда, мен (біз) аукцион нәтижелері туралы қол қойған хаттама және көмірсутектерді барлауға мен өндіруге және барлауға арналған келісімшарт Кодекстің 102-бабына сәйкес жарамсыз деп танылатынымен келісемін (міз).

7. Егер мен (біз) аукцион жеңімпазы(-дары) деп анықталған жағдайда, аукцион қорытындылары туралы хабарлама жарияланған күннен бастап 20 (жиырма) жұмыс күні ішінде қол қою бонусының түпкілікті мөлшерін төлеу туралы міндеттемені аламын (мыз) және "Жер қойнауын пайдалануға арналған үлгілік келісімшарттарды бекіту туралы" Қазақстан Республикасы Энергетика министрінің 2018 жылғы 11 маусымдағы № 233 бұйрығымен (Нормативтік құқықтық актілерді мемлекеттік тіркеу тізілімінде № 17140 болып тіркелген) бекітілген _________________ үлгілік келісімшартқа сәйкес әзірленген _________________, өз тарапымнан ЭЦҚ-мен қол қойылған келісімшартты жолдау, сондай-ақ Кодекстің 100-бабы 3-тармағының 2) тармақшасында көзделген өзге де міндеттемелерді өзіме (-мізге) аламын (-мыз).

8. Мен (біз) аукцион жеңімпазы немесе аукцион жеңімпазынан кейінгі қол қою бонусының ең көп мөлшерін ұсынған аукционға қатысушы ретінде қол қою бонусын және аукционға қатысқаны үшін жарнаны төлемеген жағдайда, мен (біз) енгізген кепілдік жарнаның сомасы қайтарылмайтынымен және оператор мемлекет кірісіне жіберетінімен келісемін.

9. Тарату, қайта ұйымдастыру немесе банкроттық сатысында тұрмайтынымызды растаймыз (заңды тұлғалар үшін).

10. Салық және бюджетке төленетін басқа да міндетті төлемдерді төлеу бойынша өтелмеген қарызым жоқ екенін растаймын (-мыз).

11. Көмірсутектерді барлау мен өндіруге жер қойнауын пайдалану құқығын алған жағдайда, барлау кезеңінде жер қойнауы учаскесіндегі жұмыстардың көлемдері мен түрлері бойынша ең төмен талаптарды орындау үшін жеткілікті қаржы қаражатымның бар екенін растаймын (-мыз).

12. Өзім (-іміз) туралы мәліметтерді ұсынамын:

заңды тұлға үшін:

атауы _________________________________________________________

бизнес-сәйкестендіру нөмірі _____________________________________

заңды тұлға ретінде мемлекеттік тіркелгені туралы мәліметтер (сауда тізілімінен үзінді көшірме немесе өтініш беруші шет мемлекеттің заңнамасы бойынша заңды тұлға болып табылатынын куәландыратын басқа да заңдастырылған құжат)

______________________________________________

басшының тегі, аты және әкесінің аты (ол болған жағдайда)

______________________________________________________________

телефон нөмірі (факс): __________________________________________

ұялы телефон нөмірі: _____________________

e-mail: ___________________

банк деректемелері: ____________________________________________

жеке сәйкестендіру коды ________________________________________

банк сәйкестендіру коды ________________________________________

банктің атауы __________________________________________________

бенефициар коды ______________________________________________

қатысу үшін жарна төлеген адамның жеке сәйкестендіру нөмірі/бизнес-сәйкестендіру нөмірі

____________________________________________

Өтінішке қоса беріледі:

1) ____________________________________________________________

2) ____________________________________________________________

жеке тұлға үшін:

тегі, аты және әкесінің аты. (ол болған жағдайда) ____________________

жеке сәйкестендіру нөмірі _______________________________________

паспорттық деректер ____________________________________________

азаматтығы ____________________________________________________

телефон нөмірі (факс): __________________________________________

ұялы телефон нөмері: __________________ e-mail: __________________

банк деректемелері: ____________________________________________

жеке сәйкестендіру коды ________________________________________

банк сәйкестендіру коды ________________________________________

банктің атауы _________________________________________________

бенефициар коды ______________________________________________

қатысу үшін жарна төлеген адамның жеке сәйкестендіру нөмірі/бизнес-сәйкестендіру нөмірі

_____________________________________

Өтінішке қоса беріледі:

1) __________________________________________________________

2) __________________________________________________________

Өтініш берушінің ЭЦҚ-дан деректері; өтініш берушінің ЭЦҚ-мен қол қойылған күні мен уақыты.

20 __ жылғы "___" __________ _______ сағат__________минут.

Қатысушының аукциондық нөмірі_______________

(аукцион аяқталғаннан кейін өтінімде көрсетіледі).

Өтініш берушінің техникалық тексеру қорытындылары бойынша мәліметтері:

күн/ай/жыл, сағат/минут/секунд жағдай бойынша қатысушының жеке сәйкестендіру нөмірі немесе бизнес-сәйкестендіру нөмірі бойынша салықтарды және бюджетке төленетін өзге де міндетті төлемдерді төлеу бойынша өтелмеген берешегінің болуы туралы ақпарат табылмады.

