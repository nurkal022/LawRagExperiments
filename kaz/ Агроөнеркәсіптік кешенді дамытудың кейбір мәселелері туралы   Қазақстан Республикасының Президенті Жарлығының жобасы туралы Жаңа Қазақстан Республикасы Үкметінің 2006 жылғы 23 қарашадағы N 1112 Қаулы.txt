
Қазақстан Республикасының Үкіметі ҚАУЛЫ ЕТЕДІ : "Агроөнеркәсіптік кешенді дамытудың кейбір мәселелері туралы" Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі

Қазақстан Республикасы Президентінің Жарлығы         Агроөнеркәсіптік кешенді дамытудың кейбір мәселелері туралы

Агроөнеркәсіптік секторды тиімді дамытуды ынталандыру және оның ішкі және сыртқы нарықтарда бәсекеге қабілеттілігін арттыру мақсатында ҚАУЛЫ ЕТЕМІН: 1. Қазақстан Республикасының Үкіметі заңнамада белгіленген тәртіппен: 1) "ҚазАгро" ұлттық холдингі" акционерлік қоғамын (бұдан әрі - "ҚазАгро" ұлттық холдингі" АҚ) құрсын; 2) екі апта мерзімде: "ҚазАгро" ұлттық холдингі" АҚ қызметінің негізгі қағидаттары туралы меморандумды; акцияларының мемлекеттік пакеттері "ҚазАгро" ұлттық холдингі" АҚ-ның жарғылық капиталын төлеуге берілетін акционерлік қоғамдардың тізбесін бекітсін; 3) үш ай мерзімде нормативтік құқықтық актілерге тиісті өзгерістер мен толықтырулар енгізуді қамтамасыз етсін; 4) осы Жарлықтан туындайтын өзге де шараларды қабылдасын. 2. Осы Жарлықтың орындалуын бақылау Қазақстан Республикасы Президентінің Әкімшілігіне жүктелсін. 3. Осы Жарлық қол қойылған күнінен бастап қолданысқа енгізіледі.

Қазақстан Республикасының Президенті

