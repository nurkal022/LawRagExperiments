
"Биомедпрепарат" медициналық препараттарын перспективалық
тұрғыда әзiрлеп, өндiретiн Қазақстан ғылыми-өндiрiстiк кешенiн
("Биомедпрепарат" ҚҒӨК-i) дамыту және республиканың халқы мен
емдеу-алдын алу мекемелерiн дәрi-дәрмекпен қамтамасыз ету 
мақсатында Қазақстан Республикасының Министрлер Кабинетi қаулы 
етедi:

1. Қазақстан Республикасының Денсаулық сақтау министрлiгi
бекiткен "Биомедпрепарат" ҚҒӨК-iн дамытудың 1992-1995 жылдарға
арналған бағдарламасы мақұлдансын.

Дәрi-дәрмек препараттарын және медициналық мақсаттағы
бұйымдарды өндiру жөнiндегi тапсырмалар қосымшаға сәйкес 
бекiтiлсiн.

2. "Биомедпрепарат" ҚҒӨК-i медициналық, мал дәрiгерлiк
мақсаттағы жаңа препараттар мен өсiмдiк қорғау құралдарын әзiрлеу
жөнiндегi ғылыми-зерттеу және тәжiрибелiк-конструкторлық жұмыстар 
жүргiзiлуiн, өндiрiстiк қуаттарды қайта құру мен оларды шығарудың
жаңа технологияларын игерудi қамтамасыз етсiн.

3. Қазақстан Республикасының Мемэкономкомы, Денсаулық сақтау
министрлiгi, Материалдық ресурстарминi, Ақмола облысының әкiмi,
"Биомедпрепарат" ҚҒӨК-iнiң, "Прогресс" өндiрiстiк бiрлестiгiнiң
және басқа мүдделi тараптардың қатысуымен дәрi-дәрмек
препараттарын шығаратын өндiрiстiк қуаттарды қайта құру мен
игерудi жеделдету бағыттарын қарастырсын. Үкiметтiң шешiмiн талап
ететiн мәселелер бойынша Қазақстан Республикасының Министрлер 
Кабинетiне ұсыныстар енгiзсiн.

4. "Биомедпрепарат" ҚҒӨК-iне Қазақстан Республикасы 
Министрлер Кабинетiнiң "Өнеркәсiптiң қорғаныс салалары 
кәсiпорындарының қызметiн қамтамасыз ету жөнiндегi бiрiншi 
кезектегi шаралар туралы" 1992 жылғы 10 наурыздағы N 203 
қаулысында қорғаныс өнеркәсiбiнiң кәсiпорындары үшiн көзделген 
тиiстi жеңiлдiктер қолданылсын (Қазақстан Республикасының ПҮАЖ,
1992 ж., N 10, 174 бап).

5. Қазақстан Республикасының Мемэкономкомы "Биомедпрепарат"
ҚҒӨК-iн өмiрлiк маңызы бар дәрi-дәрмек препараттарын шығару үшiн 
конверсиялауды жеделдету, кадрларды, ғылыми-техникалық және
өндiрiстiк әлеуеттi сақтау мақсатында 1992 жылдың 9 айының 
қорытындылары бойынша Инвестиция қорын нақтылаған кезде кешенге
1992 жылғы IV тоқсанда қаржы бөлiнуiн көздейтiн болсын.

Қазақстан Республикасының Мемэкономкомы, Денсаулықминi, 
Ақмола облысының әкiмi жылдық болжам-жоспарлардың жобаларын 
әзiрлеген кезде дәрi-дәрмек препараттарын шығаруды қамтамасыз
ету үшiн қажеттi қаржы бөлудi көздесiн.

Қазақстан Республикасының Мемэкономкомы "Биомедпрепарат"
ҚҒӨК-iне өндiрiстiк қуаттарды қайта құру және дәрi-дәрмек 
препараттарын шығарудың жаңа технологияларын игеру үшiн 1993 жылы
Инвестиция қорынан қажеттi қаржы бөлiнуiн көздесiн.

Қазақстан Республикасының Ғылым және жаңа технология 
министрлiгi 1993 жылдан бастап "Биомедпрепарат" ҚҒӨК-iне 
ғылыми-зерттеу және тәжiрибелiк-конструкторлық жұмыстар жүргiзу
үшiн республикалық "Денсаулық" ғылыми-техникалық бағдарламасына
бөлiнетiн қаржы көлемiнде қажеттi бюджет қаржысын көздейтiн 
болсын.

6. Қазақстан Республикасының Материалдық ресурстар 
министрлiгi өндiрiстiк қуаттарды қайта құру және жаңа 
технологияларды игеру үшiн қажет материалдық-техникалық 
ресурстарды белгiленген тәртiппен бөлудi көздесiн.

7. Қазақстан Республикасының Денсаулық сақтау министрлiгi 
Қазақстан Республикасының Сыртқы экономикалық байланыстар
министрлiгiмен және "Биомедпрепарат" ҚҒӨК-iмен бiрлесiп импорттық
жабдықтарды сатып алу жөнiнде шетел фирмаларымен контрактылар 
жасау мәселесiн пысықтасын.

8. Қазақстан Республикасының Мемэкономкомы мен Қазақстан 
Республикасының Сыртқы экономикалық байланыстар министрлiгi
"Биомедпрепарат" ҚҒӨК-iне шығарылатын дәрi-дәрмек препараттарын 
еркiн бағалармен сатуға жыл сайын квота белгiлесiн.

9. Қазақстан Республикасының Мемэкономкомы Қазақстан

Республикасының Денсаулық сақтау министрлiгiмен және 
"Биомедпрепарат" ҚҒӨК-iмен бiрлесiп қорғаныс өнеркәсiбi саласы 
кәсiпорындарын конверсиялаудың республикалық бағдарламасына
кешендi кiргiзу жөнiнде бiр айлық мерзiмде қажеттi есеп-қисаптар
мен негiздемелердi әзiрлеп, белгiленген тәртiппен ұсыныстар 
енгiзетiн болсын.
     10. Ақмола облысының әкiмi "Биомедпрепарат" ҚҒӨК-iне
дәрi-дәрмек препараттарын өндiрудi ұйымдастыру жөнiнде 
белгiленген шараларды жүзеге асыруда қажеттi көмек көрсетсiн.

     Қазақстан Республикасының 
     Премьер-министрi
                                       Қазақстан Республикасы
                                       Министрлер Кабинетiнiң
                                     1992 жылғы 2 желтоқсандағы
                                           N 1012 қаулысына
                                            Қосымша

            Дәрi-дәрмек препараттарын және медициналық 
               мақсаттағы бұйымдарды өндiру жөнiндегi

                          Тапсырма
                           (Кесте)



