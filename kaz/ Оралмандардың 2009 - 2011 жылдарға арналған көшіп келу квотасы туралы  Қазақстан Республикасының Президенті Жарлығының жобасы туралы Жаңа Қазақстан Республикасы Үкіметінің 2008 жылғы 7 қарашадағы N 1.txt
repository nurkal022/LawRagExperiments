
Қазақстан Республикасының Үкіметі ҚАУЛЫ ЕТЕДІ: "Оралмандардың 2009 - 2011 жылдарға арналған көшіп келу квотасы туралы" Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                              К. Мәсімов

Оралмандардың 2009 - 2011 жылдарға арналған көшіп келу квотасы туралы

"Халықтың көші-қоны туралы" Қазақстан Республикасының 1997 жылғы 13 желтоқсандағы Заңына сәйкес ҚАУЛЫ ЕТЕМІН: 1. Қазақстан Республикасының Үкіметі ұсынған оралмандардың 2009 - 2011 жылдарға арналған көшіп келу квотасы әрбір күнтізбелік жылға 20000 отбасы мөлшерінде белгіленсін. 2. Осы Жарлық қол қойылған күнінен бастап қолданысқа енгізіледі.

Қазақстан Республикасының Президенті                                    Н.Назарбаев

