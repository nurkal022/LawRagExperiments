ЗҚАИ-ның ескертпесі! Осы бұйрықтың қолданысқа енгізілу тәртібін 4 т . қараңыз

БҰЙЫРАМЫН:

1. "Заңды тұлғаларды өнеркәсіптік қауіпсіздік саласында жұмыстар жүргізу құқығына аттестаттау" мемлекеттік қызмет көрсету қағидаларын бекіту туралы" Қазақстан Республикасы Индустрия және инфрақұрылымдық даму министрінің міндетін атқарушының 2020 жылғы 6 сәуірдегі № 186 бұйрығына (нормативтік құқықтық актілерді мемлекеттік тіркеу тізілімінде № 20340 болып тіркелген) мынадай өзгерістер енгізілсін:

тақырыбы мынадай редакцияда жазылсын:

"Заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау қағидаларын бекіту туралы";

бұйрықтың кіріспесі мынадай редакцияда жазылсын:

"Азаматтық қорғау туралы" Қазақстан Республикасы Заңының 72-бабының 2-тармағына және "Мемлекеттік көрсетілетін қызметтер туралы" Қазақстан Республикасы Заңының 10-бабының 1) тармақшасына сәйкес БҰЙЫРАМЫН: ";

1 тармақ мынадай редакцияда жазылсын:

"1. Қоса беріліп отырған заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау қағидалары бекітілсін.";

Көрсетілген бұйрықпен бекітілген "Заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау" мемлекеттік қызмет көрсету қағидалары осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Төтенше жағдайлар министрлігінің Өнеркәсіптік қауіпсіздік комитеті заңнамада белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Төтенше жағдайлар министрлігінің интернет-ресурсында орналастыруды;

3) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларына сәйкес іс-шараның орындалуы туралы мәліметтерді Қазақстан Республикасы Төтенше жағдайлар министрлігінің Заң департаментіне ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасы Төтенше жағдайлар вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік алпыс күн өткен соң қолданысқа енгізіледі.


Қазақстан РеспубликасыТөтенше жағдайлар министрі	|	Ю. Ильин


"КЕЛІСІЛДІ"

Қазақстан Республикасының

Цифрлық даму, инновациялар

және аэроғарыш өнеркәсібі

министрлігі


	|	Қазақстан РеспубликасыТөтенше жағдайлар министрі2022 жылғы 27 қыркүйектегі№ 112 бұйрығынақосымша
	|	Қазақстан РеспубликасыИндустрия жәнеинфрақұрылымдықдаму министрінің2020 жылғы 6 сәуірдегі№ 186 бұйрығыменбекітілген

Заңды тұлғаларды өнеркәсіптік қауіпсіздік саласында жұмыстар жүргізу құқығына аттестаттау қағидалары
1-тарау. Жалпы ережелер
1. Осы заңды тұлғаларды өнеркәсіптік қауіпсіздік саласында жұмыстар жүргізу құқығына аттестаттау қағидалары (бұдан әрі – қағидалар) "Азаматтық қорғау туралы" Қазақстан Республикасы Заңының (бұдан әрі – Заң) 72-бабының 2-тармағына және "Мемлекеттік көрсетілетін қызметтер туралы" Қазақстан Республикасы Заңының (бұдан әрі – Мемлекеттік көрсетілетін қызметтер туралы Заң) 10-бабының 1) тармақшасына сәйкес әзірленді және заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау тәртібі мен "Заңды тұлғаларды өнеркәсіптік қауіпсіздік саласында жұмыстар жүргізу құқығына аттестаттау" мемлекеттік қызмет көрсету тәртібін айқындайды.

2. Заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау өнеркәсіптік қауіпсіздік саласындағы уәкілетті органның заңды тұлғаның өнеркәсіптік қауіпсіздік саласындағы мынадай жұмыс түрлерін орындауға:

1) өнеркәсіптік қауіпсіздік сараптамасын жүргізу;

2) өнеркәсіптік қауіпсіздік саласындағы мамандарды, жұмыскерлерді даярлау, қайта даярлау;

3) жарылыс жұмыстары саласында сараптама жүргізу;

4) газ тұтыну жүйелеріне техникалық қызмет көрсетуді жүргізу;

5) лифтілерді, эскалаторларды, траволаторларды, сондай-ақ мүгедектігі бар адамдарға арналған көтергіштерді монтаждауды, техникалық қызмет көрсетуді, техникалық диагностикалауды, техникалық куәландыруды және жөндеуді жүргізу құқығына аттестаттауға жатады.

3. Заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау "Заңды тұлғаларды өнеркәсіптік қауіпсіздік саласындағы жұмыстарды жүргізу құқығына аттестаттау" мемлекеттік қызмет көрсету тәртібімен жүргізіледі.

4. Өнеркәсіптік қауіпсіздік саласында жұмыстар жүргізу құқығына аттестатталған заңды тұлғаларға өнеркәсіптік қауіпсіздік саласында жұмыстар жүргізу құқығына аттестат (бұдан әрі-аттестат) беріледі.

5. Аттестаттың қолданылу мерзімі бес жылды құрайды.

Аттестаттың қолданылуы мынадай жағдайларда тоқтатылады:

1) өнеркәсіптік қауіпсіздік саласында жұмыстар жүргізу құқығына аттестатталған заңды тұлғаның аттестаттың қолданылуын тоқтату туралы өтініш беруі;

2) оның қолданылу мерзімі аяқталған кезде;

3) заңды тұлға таратылған жағдайда;

4) аттестаттан айыру.

Аттестаттың қолданылуын тоқтата тұрудың себептері жойылмаған жағдайда аттестаттан айыру сот тәртібімен жүзеге асырылады.

2-тарау. Мемлекеттік қызмет көрсету тәртібі
6. "Заңды тұлғаларды өнеркәсіптік қауіпсіздік саласында жұмыстар жүргізу құқығына аттестаттау" мемлекеттік көрсетілетін қызметін (бұдан әрі – мемлекеттік көрсетілетін қызмет) осы Қағидаларға сәйкес Қазақстан Республикасы Төтенше жағдайлар министрлігінің Өнеркәсіптік қауіпсіздік комитеті (бұдан әрі – көрсетілетін қызметті беруші) көрсетеді.

7. Мемлекеттік қызметті алу үшін заңды тұлғалар (бұдан әрі – көрсетілетін қызметті алушы) көрсетілетін қызметті берушіге "электрондық үкімет" веб-порталы арқылы жібереді www.egov.kz (бұдан әрі – портал) осы Қағидаларға 1-қосымшаға сәйкес нысан бойынша көрсетілетін қызметті алушының электрондық цифрлық қолтаңбасымен куәландырылған электрондық құжат нысанындағы өтініш.

Мемлекеттік қызмет көрсету процесінің сипаттамасын, нысанын, мазмұны мен нәтижесін, сондай-ақ мемлекеттік қызмет көрсету ерекшеліктері ескеріле отырып, өзге де мәліметтерді қамтитын мемлекеттік қызмет көрсетуге қойылатын негізгі талаптардың тізбесі осы Қағидаларға 2-қосымшаға сәйкес мемлекеттік қызмет көрсетуге қойылатын негізгі талаптардың тізбесі нысанында жазылған.

Көрсетілетін қызметті алушы барлық қажетті құжаттарды портал арқылы берген кезде көрсетілетін қызметті алушының "жеке кабинетінде" мемлекеттік көрсетілетін қызмет нәтижесін алу күнін көрсете отырып, мемлекеттік қызметті көрсету үшін сұрау салудың қабылданғаны туралы мәртебе көрсетіледі.

Жеке басты куәландыратын құжаттар туралы, заңды тұлғаны мемлекеттік тіркеу (қайта тіркеу) туралы мәліметтерді көрсетілетін қызметті беруші "электрондық үкімет" шлюзі арқылы тиісті мемлекеттік ақпараттық жүйелерден алады.

8. Көрсетілетін қызметті берушінің кеңсе қызметкері құжаттарды қабылдауды және тіркеуді олар келіп түскен күні жүзеге асырады және көрсетілетін қызметті берушінің басшысына не жауапты орындаушы тағайындалатын оны алмастыратын тұлғаға жолдайды.

Көрсетілетін қызметті алушы жұмыс уақыты аяқталғаннан кейін, Қазақстан Республикасының Еңбек кодексіне сәйкес демалыс және мереке күндері жүгінген жағдайда өтінішті қабылдау және мемлекеттік қызметті көрсету нәтижесін беру келесі жұмыс күні жүзеге асырылады.

9. Осы Қағидаларға 3 немесе 4-қосымшаларға сәйкес нысандар бойынша жауапты орындаушы ұсынылған құжаттар мен оларда көрсетілген мәліметтердің Заңның талаптарына және "Өнеркәсіптік қауіпсіздік саласындағы жұмыстарды жүргізуге аттестатталатын заңды тұлғаларға қойылатын талаптарды бекіту туралы" Қазақстан Республикасы Инвестициялар және даму министрінің міндетін атқарушының 2014 жылғы 26 желтоқсандағы № 299 бұйрығымен бекітілген (нормативтік құқықтық актілерді мемлекеттік тіркеу тізілімінде 10188 болып тіркелген) талаптарына сәйкестігін тексереді және мемлекеттік қызмет көрсету нәтижесін ресімдейді.

10. Қазақстан Республикасының заңнамасында белгіленген мемлекеттік қызмет көрсетуден бас тарту үшін негіздер осы Қағидаларға 2-қосымшада жазылған.

Қазақстан Республикасы Әкімшілік рәсімдік-процестік кодексінің (бұдан әрі – ҚР ӘРПК) 73-бабына сәйкес мемлекеттік қызметті көрсетуден бас тарту үшін негіздер анықталған кезде көрсетілетін қызметті беруші көрсетілетін қызметті алушыға алдын ала шешім бойынша ұстанымын білдіру мүмкіндігі үшін мемлекеттік қызметті көрсетуден бас тарту туралы алдын ала шешім, сондай-ақ тыңдауды өткізу уақыты мен орны (тәсілі) туралы хабарлайды.

Тыңдау туралы хабарлама мемлекеттік қызмет көрсету мерзімі аяқталғанға дейін кемінде 3 (үш) жұмыс күні бұрын жолдайды.

Тыңдау хабардар етілген күннен бастап 2 (екі) жұмыс күнінен кешіктірілмей жүргізіледі. Тыңдау нәтижелері бойынша көрсетілетін қызметті беруші оң нәтиже немесе мемлекеттік қызметті көрсетуден бас тарту туралы дәлелді жауап береді.

11. Мемлекеттік қызметті көрсету нәтижесіне көрсетілетін қызметті беруші басшысының не оны алмастыратын адамның электрондық цифрлық қолтаңбасы қойылады және портал арқылы көрсетілетін қызметті алушының "жеке кабинетіне" электрондық құжат нысанында жолдайды.

Көрсетілетін қызметті алушының мемлекеттік қызмет көрсету тәртібі мен мәртебесі туралы ақпаратты қашықтықтан қол жеткізу режимінде порталдағы "жеке кабинеті" арқылы алу мүмкіндігі бар.

Мемлекеттік қызмет көрсету тәртібі мен мәртебесі туралы ақпарат мемлекеттік қызметтер көрсету мониторингінің ақпараттық жүйесіне автоматты режимде келіп түседі.

12. Көрсетілетін қызметті беруші осы Қағидаларға енгізілген өзгерістер және (немесе) толықтырулар туралы ақпаратты "электрондық үкiметтiң" ақпараттық-коммуникациялық инфрақұрылымының операторына және мемлекеттік қызметтер көрсету мәселелері жөніндегі бірыңғай байланыс орталығына жібереді.

13. Мемлекеттік қызмет алдын ала жазылусыз және жеделдетілген қызмет көрсетусіз кезек күту тәртібімен көрсетіледі.

3-тарау. Мемлекеттік қызметтер көрсету мәселелері бойынша көрсетілетін қызметті берушінің шешімдеріне, әрекеттеріне (әрекетсіздігіне) шағымдану тәртібі
14. Мемлекеттік қызметтер көрсету мәселелері бойынша шағымды қарауды жоғары тұрған әкімшілік орган, лауазымды адам, мемлекеттік қызметтер көрсету сапасын бағалау және бақылау жөніндегі уәкілетті орган (бұдан әрі – шағымды қарайтын орган) жүргізеді.

Шағым көрсетілетін қызметті берушіге, шешіміне, әрекетіне (әрекетсіздігіне) шағым жасалып отырған лауазымды адамға беріледі.

Көрсетілетін қызметті беруші, шешіміне, әрекетіне (әрекетсіздігіне) шағым жасалып отырған лауазымды адам шағым келіп түскен күннен бастап 3 (үш) жұмыс күнінен кешіктірмей оны және әкімшілік істі шағымды қарайтын органға жібереді.

Бұл ретте, шешіміне, әрекетіне (әрекетсіздігіне) шағым жасалып отырған көрсетілетін қызметті беруші, лауазымды адам, егер ол 3 (үш) жұмыс күні ішінде қолайлы шешім қабылдаса, шағымда көрсетілген талаптарды толық қанағаттандыратын әкімшілік әрекет жасаса, шағымды қарайтын органға шағым жібермеуге құқылы.

15. Көрсетілетін қызметті берушінің атына келіп түскен көрсетілетін қызметті алушының шағымы Мемлекеттік қызмет көрсету туралы Заңның 25-бабының 2-тармағына сәйкес тіркелген күнінен бастап 5 (бес) жұмыс күні ішінде қаралуға жатады.

Мемлекеттік қызметтер көрсету сапасын бағалау және бақылау жөніндегі уәкілетті органның атына келіп түскен көрсетілетін қызметті алушының шағымы тіркелген күнінен бастап 15 (он бес) жұмыс күні ішінде қаралуға жатады.

16. Көрсетілетін қызметті берушінің, мемлекеттік қызметтер көрсету сапасын бағалау және бақылау жөніндегі уәкілетті органның шағымды қарау мерзімі Мемлекеттік қызмет көрсету туралы Заңның 25-бабының 4-тармағына сәйкес қажет болған жағдайларда 10 (он) жұмыс күнінен аспайтын мерзімге ұзартылады:

1) шағым бойынша қосымша зерделеу немесе тексеру не жергілікті жерге барып тексеру жүргізу;

2) қосымша ақпарат алу.

Шағымды қарау мерзімі ұзартылған жағдайда шағымдарды қарау бойынша өкілеттіктер берілген лауазымды адам шағымды қарау мерзімі ұзартылған кезден бастап үш жұмыс күні ішінде шағым берген көрсетілетін қызметті алушыға шағымды қарау мерзімінің ұзартылғаны туралы, ұзарту себептерін көрсете отырып, жазбаша нысанда (шағым қағаз жеткізгіште берілген кезде) немесе электрондық нысанда (шағым электрондық түрде берілген кезде) хабарлайды.

17. Егер заңда өзгеше көзделмесе, сотқа шағым жасауға ҚР ӘРПК 91-бабының 5-тармағына сәйкес әкімшілік (сотқа дейінгі) тәртіппен шағым жасалғаннан кейін жол беріледі.


	|	Заңды тұлғалардыөнеркәсіптік қауіпсіздіксаласында жұмыстаржүргізу құқығынааттестаттау қағидаларына1-қосымша

нысан

[Заңды тұлғаның деректемелері (мекенжайы, бизнес-сәйкестендіру нөмірі, телефоны)]


	|	Басшыға[Мемлекеттік органның атауы]

Өтініш нөмірі: [нөмір]

Өтініш күні: [күні]

Өнеркәсіптік қауіпсіздік саласында жұмыстар жүргізу құқығына аттестат алуға ӨТІНІШ _____________________________________________________________  (заңды тұлғаның атауы)
"Азаматтық қорғау туралы" Қазақстан Республикасы Заңының 72-бабын басшылыққа ала отырып, Сізден қоса берілген құжаттар тізбесін қарап, "Өнеркәсіптік қауіпсіздік саласында жұмыстар жүргізу құқығына аттестат" беруді сұрайды.

____________________________________________________________________

(жұмыс түрін көрсету)

Қосымша: [мемлекеттік қызмет көрсету үшін қажетті құжаттар тізбесі]

Ақпараттық жүйелерде заңмен қорғалатын құпияны құрайтын мәліметтерді пайдалануға келісемін.

Ұсынылған ақпараттың дұрыстығын растаймын және анық емес мәліметтер ұсынғаным үшін Қазақстан Республикасының заңнамасына сәйкес жауапкершілік туралы хабардармын.


	|	____________________________[Тегі, аты, әкесінің аты (барболса), электрондық цифрлыққолтаңба]






	|	Заңды тұлғалардыөнеркәсіптік қауіпсіздіксаласында жұмыстаржүргізу құқығынааттестаттау қағидаларына2-қосымша



"Өнеркәсіптік қауіпсіздік саласында жұмыстар жүргізу құқығына заңды тұлғаларды аттестаттау" мемлекеттік қызмет көрсетуге қойылатын негізгі талаптардың тізбесі
1	|	Көрсетілетін қызметті беруші	|	Қазақстан Республикасы Төтенше жағдайлар министрлігінің Өнеркәсіптік қауіпсіздік комитеті (бұдан әрі – көрсетілетін қызметті беруші)
2	|	Мемлекеттік қызметті ұсыну тәсілдері	|	"Электрондық үкіметтің" Веб-порталы www.egov.kz (бұдан әрі – портал)
3	|	Мемлекеттік қызмет көрсету мерзімі	|	10 (он) жұмыс күні
4	|	Мемлекеттік қызмет көрсету нысаны	|	Электрондық (толық автоматтандырылған)
5	|	Мемлекеттік қызметті көрсету нәтижесі	|	Өнеркәсіптік қауіпсіздік саласында жұмыстар жүргізу құқығына аттестат не оны беруден дәлелді бас тарту
6	|	Мемлекеттік қызметті көрсету кезінде көрсетілетін қызметті алушыдан алынатын төлем мөлшері және Қазақстан Республикасының заңнамасында көзделген жағдайларда оны алу тәсілдері	|	Тегін
7	|	Жұмыс графигі	|	Қазақстан Республикасының Еңбеккодексіне(бұдан әрі – Кодекс) сәйкес демалыс және мереке күндерін қоспағанда, дүйсенбі мен жұма аралығында белгіленген жұмыс графигіне сәйкес сағат 13.00-ден 14.30-ға дейінгі түскі үзіліспен сағат 9.00-ден 18.30-ға дейін.Жөндеу жұмыстарын жүргізуге байланысты техникалық үзілістерді қоспағанда, порталда тәулік бойы (көрсетілетін қызметті алушы жұмыс уақыты аяқталғаннан кейін,Кодекскесәйкес демалыс және мереке күндері жүгінген кезде өтінішті қабылдау және мемлекеттік қызметті көрсету нәтижесін беру келесі жұмыс күні жүзеге асырылады).
8	|	Мемлекеттік қызмет көрсету үшін көрсетілетін қызметті алушыдан талап етілетін құжаттар мен мәліметтердің тізбесін	|	1) өтініш;2) "Өнеркәсіптік қауіпсіздік саласындағы жұмыстарды жүргізуге аттестатталатын заңды тұлғаларға қойылатын талаптарды бекіту туралы" Қазақстан Республикасы Инвестициялар және даму министрінің міндетін атқарушының 2014 жылғы 26 желтоқсандағы № 299бұйрығыменбекітілген (нормативтік құқықтық актілерді мемлекеттік тіркеу тізілімінде 10188 болып тіркелген) (бұдан әрі-өнеркәсіптік қауіпсіздік саласында жұмыстар жүргізу құқығына аттестатталатын заңды тұлғаларға қойылатын талаптар) талаптарына ұйымның сәйкестігі туралы сараптамалық қорытындының электрондық көшірмесі.
9	|	Қазақстан Республикасының заңнамасында белгіленген мемлекеттік қызмет көрсетуден бас тарту үшін негіздер	|	1) көрсетілетін қызметті алушы мемлекеттік көрсетілетін қызметті алу үшін ұсынған құжаттардың және (немесе) олардағы деректердің (мәліметтердің) анық еместігін анықтау;2) көрсетілетін қызметті алушының және (немесе) мемлекеттік қызметті көрсету үшін қажетті ұсынылған материалдардың, деректер мен мәліметтердің "Азаматтық қорғау туралы" Қазақстан РеспубликасыныңЗаңындабелгіленген талаптарға және өнеркәсіптік қауіпсіздік саласында жұмыстар жүргізу құқығына аттестатталатын заңды тұлғаларға қойылатын тұлғаларға қойылатын талаптарға сәйкес келмеуі;3) көрсетілетін қызметті алушыға қатысты аттестаттаудан өтуді талап ететін қызметке немесе жекелеген қызмет түрлеріне тыйым салу туралы заңды күшіне енген сот шешімінің (үкімінің) болуы;4) көрсетілетін қызметті алушыға қатысты соттың заңды күшіне енген шешімінің болуы, оның негізінде көрсетілетін қызметті алушы мемлекеттік көрсетілетін қызметті алуға байланысты арнайы құқығынан айырылуы;5) "Дербес деректер және оларды қорғау туралы" Қазақстан Республикасы Заңының8-бабынасәйкес ұсынылатын көрсетілетін қызметті алушының мемлекеттік қызмет көрсету үшін талап етілетін қолжетімділігі шектеулі дербес деректерге қол жеткізуге келісімінің болмауы.
10	|	Өзге де талаптар мемлекеттік қызметті көрсету ерекшеліктері ескерілген	|	Мемлекеттік қызмет көрсету орындарының мекенжайлары:1) көрсетілетін қызметті берушінің интернет-ресурсында;2) www.egov.kz порталында орналастырылған.Мемлекеттік қызметтер көрсету мәселелері жөніндегі бірыңғай байланыс орталығы: "1414", +7 (800) 080 7777.


	|	Заңды тұлғалардыөнеркәсіптік қауіпсіздіксаласында жұмыстаржүргізу құқығынааттестаттау қағидаларына3-қосымша

нысан


[Мемлекеттік органның атауы]	|		|	[Наименование государственного органа]
	|		|	
[Мемлекеттік органның деректемелері]	|		|	[Реквизиты государственного органа]
	|		|	
Нөмір: [Құжат нөмірі]	|		|	[Заңды тұлғаның атауы]
	|		|	
Өтініш нөмірі: [Нөмір]	|		|	[Заңды тұлғаның деректемелері (мекенжайы, бизнес-сәйкестендіру нөмірі, телефоны)]
	|		|	
Берілген күні: [күні]	|		|	
Өнеркәсіптік қауіпсіздік саласында жұмыстар жүргізу құқығына  АТТЕСТАТ[Мемлекеттік органның атауы] "Азаматтық қорғау туралы" Қазақстан Республикасы Заңының72-бабынажәне "Рұқсаттар және хабарламалар туралы" Қазақстан РеспубликасыныңЗаңынасәйкес [сараптама қорытындысының күні] жылғы № [сараптама қорытындысының нөмірі] [сараптама қорытындысын берген ұйымның атауы] оң сараптама қорытындысын ескере отырып, өнеркәсіптік қауіпсіздік саласында жұмыстар жүргізу құқығы берілді:_______________________________(жұмыстардың түрі (лері) көрсетіледі)Аттестаттың қолданылуының ерекше шарттары: аттестаттың қолданылу мерзімі бес жылды құрайды.[Қол қоюшының лауазымы][Тегі, аты, әкесінің аты (бар болса), электрондық цифрлық қолтаңба]	|	[Қол қоюшының лауазымы]	|	[Тегі, аты, әкесінің аты (бар болса), электрондық цифрлық қолтаңба]
[Қол қоюшының лауазымы]	|	[Тегі, аты, әкесінің аты (бар болса), электрондық цифрлық қолтаңба]



	|	Заңды тұлғалардыөнеркәсіптік қауіпсіздіксаласында жұмыстаржүргізу құқығынааттестаттау қағидаларына4-қосымша

нысан


[Мемлекеттік органның атауы]	|		|	[Наименование государственного органа]
	|		|	
[Мемлекеттік органның деректемелері]	|		|	[Реквизиты государственного органа]
	|		|	
Күні: [берілген күні]	|		|	[Заңды тұлғаның атауы]
	|		|	
Нөмірі: [құжат нөмірі]	|		|	[Заңды тұлғаның деректемелері (мекенжайы, бизнес-сәйкестендіру нөмірі, телефоны)]
ДӘЛЕЛДІ БАС ТАРТУ[Мемлекеттік органның атауы], Сіздің [өтініш берілген күн] жылғы № [Өтініш нөмірі] өтінішіңізді және [сараптама жасалған күн] жылғы № [сараптама қорытындысының нөмірі] [сараптама қорытындысын берген ұйымның атауы] сараптамалық қорытындыны [өтініш берілген күн] қарап, мыналарды хабарлайды:[Бас тарту негіздемесі][Қол қоюшының лауазымы][Тегі, аты, әкесінің аты (бар болса), электрондық цифрлық қолтаңба]	|	[Қол қоюшының лауазымы]	|	[Тегі, аты, әкесінің аты (бар болса), электрондық цифрлық қолтаңба]	|	
[Қол қоюшының лауазымы]	|	[Тегі, аты, әкесінің аты (бар болса), электрондық цифрлық қолтаңба]




