
Қазақстан Республикасының Үкіметі ҚАУЛЫ ЕТЕДІ: "Дене шынықтыру және спорт туралы" Қазақстан Республикасының Заңына өзгерістер мен толықтырулар енгізу туралы" Қазақстан Республикасы Заңының жобасы Қазақстан Республикасының Парламенті Мәжілісінің қарауына енгізілсін. Қазақстан Республикасының Премьер-Министрі Жоба "Дене шынықтыру және спорт туралы" Қазақстан Республикасының Заңына өзгерістер мен толықтырулар енгізу туралы" Қазақстан Республикасының Заңы 1-бап. Қазақстан Республикасының "Дене шынықтыру және спорт туралы" 1999 жылғы 2 желтоқсандағы Заңына (Қазақстан Республикасы Парламентінің Ведомостары, 1999 ж., N 24, 1065-құжат; 2003 ж., N 23, 142-құжат; 2006 ж., N 3, 22-құжат; N 13, 86-құжат; 2007 ж., N 2, 18-құжат) мынадай өзгерістер мен толықтырулар енгізілсін: 1) 1-бап: мынадай редакцияда жазылсын: "Осы Заңда мынадай негізгі ұғымдар пайдаланылады: 1) аккредиттеу - уәкілетті органның дене шынықтыру және спорт саласындағы республикалық қоғамдық бірлестіктің Қазақстан Республикасының атынан тиісті халықаралық ұйымдарға қатысуға құқықтық өкілеттігін ресми тануы; 2) әуесқойлық спорт - азаматтардың дене тәрбиесінің жалпы жүйесіндегі өзінің спорт шеберлігін жетілдіруге және спорттың әр түрінде жоғары нәтижелерге жетуге мүмкіндік беретін сан қырлы бұқаралық спорт қозғалысы; 3) бұқаралық спорт - дене жаттығуларымен айналысуға тарту және спорттың әр түріндегі талантты спортшыларды анықтау мақсатында халық арасында дене шынықтыруды дамытуға ықпал ететін бұқаралық спорт қозғалысын білдіретін дене шынықтырудың бір бөлігі; 4) бұқаралық спорттық іс-шаралардың күнтізбесі - дене шынықтыру және спорт саласындағы уәкілетті органның күнтізбелік жылға бекітетін, спорт ұйымдарының жоспарын ұйымдастыру мен оқу-жаттығу жұмысын өткізуді реттейтін ресми құжат; 5) дене шынықтыру - мәдениеттің ажырамас бөлігі, қоғам адамның дене бітімін дамыту, оның денсаулығын нығайту мақсатында жасап, пайдаланатын, адамның үйлесімді дамуына ықпал ететін рухани және материалдық құндылықтар жиынтығы болып табылатын әлеуметтік қызмет саласы; 6) дене шынықтыру және спорт жөніндегі уәкілетті орган - дене шынықтыру және спорт саласындағы мемлекеттік басқару мен үйлестіру функцияларын жүзеге асыратын Қазақстан Республикасының орталық атқарушы органы; 7) дене шынықтыру және спорт жүйесі - халықтың дене тәрбиесімен спортты дамыту мақсатындағы қызметті жүзеге асыратын мемлекеттік және қоғамдық ұйымдардың жиынтығы; 8) дене шынықтыру-сауықтыру, спорт және спорттық-техникалық ғимараттары - азаматтардың дене шынықтыру жаттығуларымен, спортпен айналысуына және спорттық ойын-сауық шараларын өткізуге арналған объектілер; 9) дене шынықтыру-спорт қоғамы (спорт клубы) - ведомстволық (салалық) қағидат бойынша қызметкерлер мен олардың отбасы мүшелерін біріктіретін дене шынықтыру және спорт ұйымы, оның мақсаты дене шынықтыру-сауықтыру және спорттық қызметтер көрсету жолымен салауатты өмір салтын қалыптастыру және насихаттау; 10) дене шынықтыру (дене шынықтыру-спорт) қозғалысы - халықтың дене шынықтыру деңгейін арттыруға, мемлекеттік және қоғамдық ұйымдардың, азаматтардың дене шынықтыру мен спортты дамыту жөніндегі нысаналы қызметіне жәрдемдесетін әлеуметтік қозғалыс нысаны; 11) дене тәрбиесі - дені сау, дене бітімі және рухани жағынан жетілген, моральдық жағынан табанды жеткіншек ұрпақты қалыптастыруға, адамның денсаулығын нығайтуға, жұмыс қабілетін арттыруға, шығармашылық ғұмырлылығы мен өмірін ұзартуға бағытталған педагогикалық процесс; 12) дене тәрбиесінің құралдары - дене шынықтыру жаттығулары, табиғаттың сауықтыру күштері және гигиеналық факторлар; 13) жоғары жетістіктер спорты - жоғары спорттық нәтижелерге қол жеткізуді, рекордтар жасауды қамтамасыз ететін спорт саласы; 14) кәсіпқойлық спорт - басты мақсаты спорттық ойын-сауық шараларын ұйымдастыру және оларға қатысу арқылы пайда табу болып саналатын спорттық - кәсіпкерлік қызметтің бір түрі; 15) келісім-шарт - спортшы мен дене шынықтыру-спорт ұйымы арасында жазбаша түрде жасалатын спорттық қызмет туралы келісім; 16) кешенді ғылыми топ - ғылыми-әдістемелік және медико-биологиялық зерттеулер өткізу, спортшының функциональдық жағдайын және техникалық деңгейін айқындау үшін құрылатын білікті мамандар тобы; 17) оқу-жаттығу базасы - құрама команданың оқу-жаттығу үдерісін тамақтану және орналасу кешенімен қоса қамтамасыз етуге арналған спорт ғимараты; 18) салалық көтермелеу жүйесі - дене шынықтыру және спорт қызметкерлерін саланы дамытуға қосқан үлесі үшін ынталандыру нысаны; 19) спорт - жарыс әрекетінің, спортшыларды жарыстарға қатысуға даярлаудың ерекше нысаны болып табылатын дене шынықтырудың бір бөлігі; 20) спорттық индустрия - дене шынықтыру-спорттық және туристік мақсаттағы қызмет көрсетуді, өнімдер өндіруді жүзеге асыратын шаруашылық жүргізуші субъектілердің жиынтығы; 21) спортшы - спортпен жүйелі түрде шұғылданатын және спорт жарыстарына қатысатын тұлға; 22) спорттық сыныптама - спорттың жекелеген түрлерінен шеберлік деңгейін, сондай-ақ жаттықтырушылар мен жаттықтырушылардың, спортшылардың, нұсқаушылардың, әдіскерлердің және төрешілердің біліктілік деңгейін белгілейтін спорттық тақтардың, разрядтардың және санаттардың жүйесі; 23) спорттық медицина және оңалту орталығы - спортшыны қалпына келтіру, алдын алу және оңалту іс-шараларымен, медико-биологиялық препараттарды қолданудың тиімділігі мен қауіпсіздігін, сапасын бақылауды қамтамасыз ететін ұйым; 24) спорттың техникалық және қолданбалы түрлері - спортшының техникалық құралдарды қолдана отырып жарыстарға арнаулы даярлық жүргізуін талап ететін дене шынықтырудың бір бөлігі; 25) спорт түрі - спорттың құрамдас бөлігі, мыналар оның айрықша белгілері болып табылады: Қазақстан Республикасында белгіленген тәртіппен қабылданған біліктілік деңгейі, жаттығатын ортасы, пайдаланатын мүкәммалдар мен жабдықтар, жарыс ережелері; 26) спорт түрлері бойынша қоғамдық бірлестік (федерация, одақ, қауымдастық) - дене шынықтыру-спорт бірлестігі, қоғамдық бірлестік, одақ, қауымдастық (федерация), мақсаты бір немесе бірнеше спорт түрлерін дамыту, оларды насихаттау, спорттық-бұқаралық іс-шаралардың күнтізбесімен қамтамасыз ету болып табылатын дене шынықтыру - спорт ұйымы; 27) ұлттық спорт түрлері - жарыс әрекеті нысанында тарихи қалыптасқан және өзіне тән дене жаттығуларын, дене шынықтыру белсенділігін ұйымдастырудың өзіндік ережелері мен тәсілдері бар халық ойындарын білдіретін дене шынықтырудың бір бөлігі; 28) халықаралық спорт жарыстары - кемінде бес мемлекеттің өкілдері қатысатын спорт түрінен спортшылар (командалар) арасында өтетін сайыс."; 2) 2-тараудың. Дене тәрбиесінің жүйесі": тақырыбы мынадай редакцияда жазылсын: "2-тарау. Қазақстан Республикасының дене шынықтыру және спорт жүйесі."; мынадай мазмұндағы 8-1-баппен толықтырылсын: "8-1-бап. Қазақстан Республикасының дене шынықтыру (дене шынықтыру-спорттық) қозғалысының субъектілері: Қазақстан Республикасындағы дене шынықтыру-спорттық қозғалысқа: 1) олимпиадалық даярлау орталықтары; 2) олимпиада резервінің даярлық орталықтары; 3) балалар мен жасөспірімдердің спорт мектептері; 4) олимпиада резервінің мамандандырылған балалар мен жасөспірімдер мектептері; 5) дене шынықтыру-спорт қоғамдары (спорт клубтары); 6) дене шынықтыру-спорт қоғамдары спорт клубтары; 7) балалар мен жасөспірімдер клубтары; 8) дәрігерлік дене шынықтыру диспансерлері; 9) спорттық медицина және оңалту орталықтары; 10) дене тәрбиесі даярлығының балалар мен жасөспірімдер клубтары; 11) жоғары спорт шеберлігі мектептері; 12) спортта дарынды балаларға арналған мектеп-интернаттар; 13) кешенді ғылыми топтар; 14) допингке қарсы комиссиялар; 15) оқу-жаттығу базалары; 16) қызметі мектеп жасына дейінгі балалардың, оқушылар мен студенттердің дене тәрбиесі мен спорттық әзірлігіне бағытталған басқа да ұйымдар."; 3) 10-баптың 1-тармағы "және дене шынықтыру-спорт қоғамдарын (спорт клубтарын) ұйымдастыру" деген сөздермен толықтырылсын; 4) 16-баптың 1-тармағындағы "мамандандырылған жеке спорт мекемелері, сондай-ақ азаматтар" деген сөздер "спорт ұйымдары, сондай-ақ дене шынықтыру және спорт саласындағы қазақстандық және шетелдік мамандар" деген сөздермен ауыстырылсын; 5) 21-баптың бірінші бөлімі мынадай сөздермен толықтырылсын: ", олимпиада резервінің мамандандырылған балалар мен жасөспірімдер мектептері және оқу-жаттығу базалары"; 6) 27-бапта: 1-тармақтың екінші абзацы алып тасталсын; мынадай мазмұндағы 4-тармақпен толықтырылсын: "4. Сол елді-мекеннің шегінде оған теңестірілген дене шынықтыру-сауықтыру, спорттық және спорттық-техникалық ғимараттар құрылмай, мемлекеттік меншіктегі дене шынықтыру-сауықтыру, спорттық және спорттық-техникалық ғимараттарды таратуға немесе қайта бейіндеуге жол берілмейді.". 2-бап. Осы Заң ресми жарияланған күнінен бастап қолданысқа енгізіледі. Қазақстан Республикасының Президенті

