Қазақстан Республикасының Үкіметі ҚАУЛЫ ЕТЕДІ:

1. "Мұнай және газ, жеке және заңды тұлғаларға қызмет көрсету салаларындағы қызметті лицензиялауды жүзеге асыру жөніндегі лицензиарды айқындау және "Қоршаған ортаны қорғау саласындағы жұмыстарды орындау және қызметтерді көрсету жөніндегі қызметті лицензиялаудың кейбір мәселелері туралы" Қазақстан Республикасы Үкіметінің 2012 жылғы 26 желтоқсандағы № 1684 қаулысына өзгеріс енгізу туралы" Қазақстан Республикасы Үкіметінің 2015 жылғы 29 маусымдағы № 489 қаулысына (Қазақстан Республикасының ПҮАЖ-ы, 2015 ж., № 36, 257-құжат) мынадай өзгерістер енгізілсін:

1-тармақ мынадай редакцияда жазылсын:

"1. Осы қаулыға қосымшаға сәйкес:

1) мұнай және газ саласында – Қазақстан Республикасының Энергетика министрлігі;

2) жеке және заңды тұлғаларға қызмет көрсету саласында – Қазақстан Республикасы Энергетика министрлігінің Экологиялық реттеу және бақылау комитеті қызметті лицензиялауды жүзеге асыру жөніндегі лицензиарлар болып айқындалсын.";

көрсетілген қаулыға қосымша осы қаулыға қосымшаға сәйкес жаңа редакцияда жазылсын.

2. Осы қаулы алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңПремьер-Министрі	|	Б. Сағынтаев



	|	Қазақстан РеспубликасыYкiметiнiң2017 жылғы 17 қарашадағы№ 754 қаулысынақосымша
	|	
	|	Қазақстан РеспубликасыYкiметiнiң2015 жылғы 29 маусымдағы№ 489 қаулысынақосымша

Бірінші санаттағы рұқсаттар (лицензиялар)



Р/с №	|	Лицензияның және жүзеге асыру үшін лицензияның болуы талап етілетін қызмет түрінің атауы	|	Жүзеге асыру үшін лицензияның болуы талап етілетін қызметтің кіші түрінің атауы




1	|	2	|	3
Мұнай және газ саласындағы қызметті лицензиялау
1	|	Мұнай және газ саласындағы тау-кен өндірістерін (көмірсутек шикізаты), мұнай-химия өндірістерін жобалауға (технологиялық) және (немесе) пайдалануға, магистральдық газ құбырларын, мұнай құбырларын, мұнай өнімдері құбырларын пайдалануға арналған лицензия	|	1) мұнайды, газды, мұнай-газ конденсатын өндiру;2) көмірсутекті шикізат кен орындарында технологиялық жұмыстарды жүргізу (кәсіпшілік зерттеулер, сейсмикалық барлау жұмыстары; геофизикалық жұмыстар);3) мұнай; газ; газ конденсаты; айдама ұңғымаларындағы атқылау-жару жұмыстары;4) құрлықтағы; теңіздегі; iшкi су айдындарындағы көмірсутекті шикізат кен орындарында ұңғымаларды бұрғылау;5) кен орындарында ұңғымаларды жерасты жөндеу (ағымдағы; күрделі);6) көмірсутекті шикізат кен орындарында ұңғымаларды цементтеу; сынау; игеру; сынаудан өткізу;7) көмірсутекті шикізат кен орындарында ұңғымаларды консервациялау; жою;8) мұнай қабаттарының мұнай беруін арттыру және ұңғымалардың өнiмдiлiгiн ұлғайту;9) құрлықтағы; теңіздегі көмірсутекті шикізат кен орындарында мұнайдың төгiлуiн болдырмау және жою жөнiндегi жұмыстар;10) мұнай-химия өндiрiстерiн жобалау (технологиялық) және (немесе) пайдалану;11) көмірсутекті шикізат кен орындарына арналған жобалардың жобалық құжаттарын; технологиялық регламенттерін; техникалық-экономикалық негiздемесiн жасау;12) магистральдық газ құбырларын, мұнай құбырларын, мұнай өнiмдерi құбырларын пайдалану.
Жеке және заңды тұлғаларға қызмет көрсету саласындағы қызметті лицензиялау
2	|	Қоршаған ортаны қорғау саласындағы жұмыстарды орындауға және қызметтерді көрсетуге арналған лицензия	|	1) шаруашылық және өзге де қызметтіңI санаты үшін табиғат қорғауға қатысты жобалау, нормалау;2) шаруашылық және өзге де қызметтіңI санаты үшін экологиялық аудит.



