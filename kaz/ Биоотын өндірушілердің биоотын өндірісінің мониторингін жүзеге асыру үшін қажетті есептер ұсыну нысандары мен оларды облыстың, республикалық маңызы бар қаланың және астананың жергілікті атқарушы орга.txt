БҰЙЫРАМЫН:

1. "Биоотын өндірушілердің биоотын өндірісінің мониторингін жүзеге асыру үшін қажетті есептер ұсыну нысандары мен оларды облыстың, республикалық маңызы бар қаланың және астананың жергілікті атқарушы органына ұсыну қағидаларын бекіту туралы" Қазақстан Республикасы Ауыл шаруашылығы министрінің 2015 жылғы 9 шілдедегі № 4-4/631 бұйрығына (Нормативтік құқықтық актілерді мемлекеттік тіркеу тізілімінде № 12107 болып тіркелген) мынадай өзгерістер енгізілсін:

кіріспесі мынадай редакцияда жазылсын:

"Биоотын өндірісі мен айналымын мемлекеттік реттеу туралы" Қазақстан Республикасы Заңының 6-бабы 13-2) тармақшасына және "Мемлекеттік статистика туралы" Қазақстан Республикасы Заңының 16-бабы 3-тармағының 2) тармақшасына сәйкес БҰЙЫРАМЫН:";

1 тармақ мынадай редакцияда жазылсын:

"1. Мыналар:

1) өткізілген шикізат көлемі туралы есеп нысаны осы бұйрыққа 1-қосымшаға сәйкес;

2) өндірілген биоотынның көлемі туралы есеп нысаны осы бұйрыққа 1-1-қосымшаға сәйкес;

3) басқа жеткізушілерден биоотынның келуі туралы есеп нысаны осы бұйрыққа 1-2-қосымшаға сәйкес;

4) Биоотын өндірушілердің биоотын өндірісінің мониторингін жүзеге асыру үшін қажетті есептерді облыстың, республикалық маңызы бар қаланың және астананың жергілікті атқарушы органына ұсыну қағидалары осы бұйрыққа 2-қосымшаға сәйкес бекітілсін.";

1-қосымша осы бұйрыққа 1-қосымшаға сәйкес жаңа редакцияда жазылсын;

осы бұйрыққа 2 және 3-қосымшаларға сәйкес 1-1 және 1-2-қосымшалармен толықтырылсын;

2-қосымша осы бұйрыққа 4-қосымшаға сәйкес жаңа редакцияда жазылсын.

2. Қазақстан Республикасы Ауыл шаруашылығы министрлігінің Аграрлық азық-түлік нарықтары және ауыл шаруашылығы өнімін қайта өңдеу департаменті заңнамада белгіленген тәртіппен:

1) осы бұйрықтың Қазақстан Республикасының Әділет министрлігінде мемлекеттік тіркелуін;

2) осы бұйрық ресми жарияланғаннан кейін оның Қазақстан Республикасы Ауыл шаруашылығы министрлігінің интернет-ресурсында орналастырылуын қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының ауыл шаруашылығы вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңАуыл шаруашылығы министрі	|	Е. Карашукеев


"КЕЛІСІЛДІ" Қазақстан Республикасы Индустрия және инфрақұрылымдық даму министрлігі

"КЕЛІСІЛДІ" Қазақстан Республикасы Қаржы министрлігі

"КЕЛІСІЛДІ" Қазақстан Республикасы Стратегиялық жоспарлау және реформалар агенттігінің Ұлттық статистика бюросы

"КЕЛІСІЛДІ" Қазақстан Республикасы Ұлттық экономика министрлігі


	|	Қазақстан РеспубликасыныңАуыл шаруашылығы министрі2023 жылғы 26 қаңтардағы№ 35 бұйрығына1-қосымша
	|	Қазақстан РеспубликасыАуыл шаруашылығыминистрінің 2015 жылғы9 шілдедегі № 4-4/631бұйрығына1-қосымша
	|	Әкімшілік деректердіжинауға арналған нысан

Ұсынылады: облыстың, республикалық маңызы бар қаланың және астананың жергілікті атқарушы органына

Әкімшілік деректер нысаны www.gov.kz интернет-ресурсында орналастырылған

Өткізілген шикізат көлемі туралы есеп
Әкімшілік деректер нысанының индексі: нысан № ОРС-1нысаны

Жиілігі: тоқсан сайын

Есепті кезең: ____ тоқсан ____ жыл

Ақпаратты ұсынатын адамдар тобы: биоотын өндірушілер

Әкімшілік деректер нысанын ұсыну мерзімі: тоқсан сайын, есепті тоқсаннан кейінгі айдың 20-күніне дейін


№ р/с	|	Еуразиялық экономикалық одақтың сыртқы экономикалық қызметінің тауар номенклатурасының кодына сәйкес шикізат түрі	|	Шикiзаттың келiп түскенi, тонна	|	Биоотын өндiрiсiнде пайдаланылған өзi өсiрген тамақ шикiзаты	|	Тамақ шикiзатын жеткiзушiнiң атауы, орналасқан жерi (облыс, аудан)	|	Тамақ шикiзатын жеткiзу шартының күнi, нөмiрi	|	Қолданылған қалдықтар, тонна	|	Қайта өңделген шикiзат, тонна	|	Шикiзаттың бүлiнгенi, жоғалғаны, тонна
1	|	2	|	3	|	4	|	5	|	6	|	7	|	8	|	9
	|		|		|		|		|		|		|		|	
	|	Жиыны	|		|		|		|		|		|		|	

Атауы _____________________ Мекенжайы ________________________

Телефоны ________________________

Электрондық почтасы _______________________

Бизнес сәйкестендіру нөмірі _________________________________

Бас бухгалтер ___________________________________ __________________ аты, әкесінің аты (бар болса), тегі                    қолы

20__ жылғы "__" __________

Басшы немесе оның міндетін атқарушы тұлға

___________________________________________ __________________

аты, әкесінің аты (бар болса), тегі                          қолы

20__ жылғы "__" __________


	|	"Өткізілген шикізат көлемітуралы есеп" әкімшілікдеректерін жинауға арналғаннысанға қосымша

"Өткізілген шикізат көлемі туралы есеп" әкімшілік деректерін жинауға арналған нысанды толтыру бойынша түсініктеме 1-тарау. Жалпы ережелер
1. Осы түсіндірме "Өткізілген шикізат көлемі туралы есеп" әкімшілік деректерін жинауға арналған нысанды (бұдан әрі – Нысан) толтыру бойынша бірыңғай талаптарды айқындайды.

2. Нысанды биоотын өндіруші толтырады.

3. Нысанға биоотын өндірушінің басшысы не оның міндетін атқарушы адам, бас бухгалтер қол қояды.

4. Нысанды биоотын өндіруші облыстың, республикалық маңызы бар қаланың және астананың жергілікті атқарушы органына тоқсан сайын, есепті тоқсаннан кейінгі айдың 20 (жиырмасыншы) күніне дейін ұсынады.

5. Нысан қазақ және орыс тілдерінде толтырылады.

2-тарау. Нысанды толтыру бойынша түсініктеме
6. 1-бағанда реті бойынша нөмірі көрсетіледі.

7. 2-бағанда Еуразиялық экономикалық одақтың сыртқы экономикалық қызметінің тауар номенклатурасының кодына сәйкес шикізат түрі көрсетіледі. Бидай үшін бидайдың осы партиясына техникалық реттеу саласындағы сәйкестікті бағалау жөніндегі құжаттың нөмірі мен күні қосымша көрсетіледі.

8. 3-бағанда шикізаттың түсімі тоннамен көрсетіледі.

9. 4-бағанда, егер оны өсіру көзделген жағдайда, биоотын өндірісінде пайдаланылған, өздерінде өсірілген тамақ шикізатының мөлшері көрсетіледі.

10. 5-бағанда тамақ шикізатын жеткізушінің атауы, шыққан жері (облысы, ауданы) көрсетіледі.

11. 6-бағанда тамақ шикізатын жеткізу шартының күні, нөмірі көрсетіледі.

12. 7-бағанда қолданылған қалдықтар тоннамен көрсетіледі.

13. 8-бағанда өңделген шикізаттың саны тоннамен көрсетіледі.

14. 9-бағанда бүлінген, жоғалған шикізаттың саны тоннамен көрсетіледі.


	|	Қазақстан РеспубликасыныңАуыл шаруашылығы министрі2023 жылғы 26 қаңтардағы№ 35 бұйрығына2-қосымша
	|	Қазақстан РеспубликасыАуыл шаруашылығыминистрінің 2015 жылғы9 шілдедегі № 4-4/631бұйрығына1-1-қосымша
	|	Әкімшілік деректердіжинауға арналған нысан

Ұсынылады: облыстың, республикалық маңызы бар қаланың және астананың жергілікті атқарушы органына

Әкімшілік деректер нысаны www.gov.kz интернет-ресурсында орналастырылған

Өндірілген биоотын көлемі туралы есеп
Әкімшілік деректер нысанының индексі: № ОПБ-2 нысаны

Жиілігі: тоқсан сайын

Есепті кезең: ____ тоқсан ____ жыл

Ақпаратты ұсынатын адамдар тобы: биоотын өндірушілер

Әкімшілік деректер нысанын ұсыну мерзімі: тоқсан сайын, есепті тоқсаннан кейінгі айдың 20-күніне дейін


№р/с	|	Дербес сәйкестендіру нөмірі - биоотын коды	|		|	Өндiрушiнiң өткізгені, тонна	|	Бүлiнгенi, жоғалғаны, литр	|	Өнiмдi қайтару, литр
Барлығы	|	Биоотын өндiретін тұлғаларға	|	мұнай өнiмдерiн компаундирлеуге	|	химия және онымен байланысты өнеркәсіп салаларының өнімдерін өндіруге	|	өзінің өндiрiстiк мұқтаждықтарына пайдаланылғаны	|	экспортқа
1	|	2	|	3	|	4	|	5	|	6	|	7	|	8	|	9	|	10
	|		|		|		|		|		|		|		|		|	
Жиыны	|		|		|		|		|		|		|		|		|	

Атауы _____________________ Мекенжайы _________________________

Телефоны ________________________

Электрондық почтасы _______________________

Бизнес сәйкестендіру нөмірі _________________________________

Бас бухгалтер ____________________________________ __________________

аты, әкесінің аты (бар болса), тегі                     қолы

20__ жылғы "__" __________

Басшы немесе оның міндетін атқарушы тұлға

_____________________________________________ __________________

аты, әкесінің аты (бар болса), тегі                     қолы

20__ жылғы "__" __________


	|	Қосымша "өндірілген биоотынкөлемі туралы есеп" әкімшілікдеректерін жинауға арналғаннысанда

"Өндірілген биоотын көлемі туралы есеп" әкімшілік деректерін жинауға арналған нысанды толтыру бойынша түсініктеме 1-тарау. Жалпы ережелер
1. Осы түсініктеме "Өндірілген биоотын көлемі туралы есеп" әкімшілік деректерін жинауға арналған нысанды (бұдан әрі – Нысан) толтыру бойынша бірыңғай талаптарды айқындайды.

2. Нысанды биоотын өндіруші толтырады.

3. Нысанға биоотын өндірушінің басшысы немесе оның міндетін атқарушы адам, бас бухгалтер қол қояды.

4. Нысанды биоотын өндіруші облыстың, республикалық маңызы бар қаланың және астананың жергілікті атқарушы органына тоқсан сайын, есепті тоқсаннан кейінгі айдың 20 (жиырмасыншы) күніне дейін ұсынады.

5. Нысан қазақ және орыс тілдерінде толтырылады.

2-тарау. Нысанды толтыру бойынша түсініктеме
6. 1-бағанда реті бойынша нөмірі көрсетіледі.

7. 2-бағанда дербес сәйкестендіру нөмірі-биоотын коды көрсетіледі.

8. 3-бағанда өткізілген биоотынның жалпы саны (3-баған = 4-баған + 5-баған + 6-баған + 7-баған+ 8-баған) литрмен көрсетіледі.

9. 4-бағанда биоотын өндіретін тұлғаларға өткізілген биоотынның мөлшері литрмен көрсетіледі.

10. 5-бағанда мұнай өнімдерін компаундирлеуге өткізілген биоотынның мөлшері литрмен көрсетіледі.

11. 6-бағанда химия және онымен байланысты өнеркәсіп өнімдерін өндіруге өткізілген биоотын мөлшері литрмен көрсетіледі.

12. 7-бағанда меншікті өндірістік мұқтаждарға пайдаланылған биоотын мөлшері литрмен көрсетіледі.

13. 8-бағанда экспортқа өткізілген биоотынның мөлшері литрмен көрсетіледі.

14. 9-бағанда өндіруші бүлдірген, жоғалтқан биоотынның мөлшері литрмен көрсетіледі.

15. 10-бағанда өндірушіге қайтарылған биоотынның мөлшері, литрмен көрсетіледі.


	|	Қазақстан РеспубликасыныңАуыл шаруашылығы министрі2023 жылғы 26 қаңтардағы№ 35 бұйрығына3-қосымша
	|	Қазақстан РеспубликасыАуыл шаруашылығыминистрінің 2015 жылғы9 шілдедегі № 4-4/631бұйрығына1-2-қосымша
	|	Әкімшілік деректердіжинауға арналған нысан

Ұсынылады: облыстың, республикалық маңызы бар қаланың және астананың жергілікті атқарушы органына

Әкімшілік деректер нысаны www.gov.kz интернет-ресурсында орналастырылған.

Басқа жеткізушілерден биоотынның келуі туралы есеп
Әкімшілік деректер нысанының индексі: № ПБП-2 нысаны

Жиілігі: тоқсан сайын

Есепті кезең: ____ тоқсан ____ жыл

Ақпаратты ұсынатын адамдар тобы: биоотын өндірушілер

Әкімшілік деректер нысанын ұсыну мерзімі: тоқсан сайын, есепті тоқсаннан кейінгі айдың 20-күніне дейін


№ р/с	|	Жеткiзу түрi	|	Жеткiзу мақсаты	|	Жеткiзушi туралы мәлiмет	|	Жеткiзілген өнiм көлемi, литр	|	Бюджеттік сыныптама коды	|	Еуразиялық экономикалық одақтың сыртқы экономикалық қызметінің тауар номенклатурасының коды	|	Тауарларға арналған декларация нөмірі №	|	Тауарларға арналған декларация күнi
Жеке сәйкестендіру нөмірі/Бизнес сәйкестендіру нөмірі	|	Атауы
1	|	2	|	3	|	4	|	5	|	6	|	7	|	8	|	9	|	10
	|		|		|		|		|		|		|		|		|	
	|	Жиыны:	|		|		|		|		|		|		|		|	

Атауы _____________________ Мекенжайы __________________________

Телефоны ________________________

Электрондық почтасы _______________________

Бизнес сәйкестендіру нөмірі _________________________________

Бас бухгалтер _____________________________________ ___________________

аты, әкесінің аты (бар болса), тегі                      қолы

20__ жылғы "__" __________

Басшы немесе оның міндетін атқарушы тұлға

____________________________________________ ___________________ аты, әкесінің аты (бар болса), тегі                              қолы

20__ жылғы "__" __________


	|	"Басқа жеткізушілерденбиоотынның келуі туралы есеп"әкімшілік деректерін жинауғаарналған нысанғақосымша

"Басқа жеткізушілерден биоотынның келуі туралы есеп" әкімшілік деректерін жинауға арналған нысанды толтыру бойынша түсініктеме 1-тарау. Жалпы ережелер
1. Осы түсініктеме (бұдан әрі – түсініктеме) "Басқа жеткізушілерден биоотынның келуі туралы есеп" әкімшілік деректерін жинауға арналған нысанды (бұдан әрі – нысан) толтыру бойынша бірыңғай талаптарды айқындайды.

2. Нысанды биоотын өндіруші толтырады.

3. Нысанға биоотын өндірушінің басшы немесе оның міндетін атқарушы адам, бас бухгалтері қол қояды.

4. Нысанды биоотын өндіруші облыстың, республикалық маңызы бар қаланың және астананың жергілікті атқарушы органына тоқсан сайын, есепті тоқсаннан кейінгі айдың 20 (жиырмасыншы) күніне дейін ұсынады.

5. Нысан қазақ және орыс тілдерінде толтырылады.

2-тарау. Нысанды толтыру бойынша түсініктеме
6. 1-бағанда жолдың реттік нөмірі көрсетіледі.

7. 2-бағанда биоотынды жеткізу түрі (импорт, ішкі нарықты жеткізу) көрсетіледі.

8. 3-бағанда биоотынды жеткізу мақсаты (биоотынның басқа түрлеріне қайта өңдеу үшін, техникалық қажеттіліктер үшін, бұрын жеткізілген өнімді қайтару)көрсетіледі.

9. 4-бағанда биоотын жеткізушінің жеке сәйкестендіру нөмірі / бизнес-сәйкестендіру нөмірі көрсетіледі.

10. 5 бағанда биоотын берушінің атауы көрсетіледі.

11. 6-бағанда импорттық және ішкі өндірістің есепті кезеңі ішінде жеткізуші жеткізген биоотынның көлемі литрмен көрсетіледі.

12. 7-бағанда бюджеттік сыныптаманың коды көрсетіледі.

13. 8-бағанда Еуразиялық экономикалық одақтың кедендік шекарасын кесіп өткен кезде тауарға берілетін Еуразиялық экономикалық одақтың сыртқы экономикалық қызметінің тауар номенклатурасының коды көрсетіледі. Баған жеткізілген биоотын импорт болған жағдайда толтырылады.

14. 9-бағанда әкелінетін биоотынға тауарларға арналған декларацияның (бұдан әрі – ТД) нөмірі көрсетіледі. Баған жеткізілген биоотын импорт болған жағдайда толтырылады.

15. 10-бағанда әкелінетін биоотынға ТД ресімделген күні көрсетіледі. Баған жеткізілген биоотын импорт болған жағдайда толтырылады.


	|	Қазақстан РеспубликасыныңАуыл шаруашылығы министрі2023 жылғы 26 қаңтардағы№ 35 бұйрығына4-қосымша
	|	Қазақстан РеспубликасыАуыл шаруашылығыминистрінің 2015 жылғы9 шілдедегі № 4-4/631бұйрығына2-қосымша

Биоотын өндірушілердің биоотын өндірісінің мониторингін жүзеге асыру үшін қажетті есептерді облыстың, республикалық маңызы бар қаланың және астананың жергілікті атқарушы органына ұсыну қағидалары 1 тарау. Жалпы ережелер
1 Осы Биоотын өндірушілердің биоотын өндірісінің мониторингін жүзеге асыру үшін қажетті есептерді облыстың, республикалық маңызы бар қаланың және астананың жергілікті атқарушы органына ұсыну қағидалары (бұдан әрі – Қағидалар) "Биоотын өндірісі мен айналымын мемлекеттік реттеу туралы" Қазақстан Республикасы Заңының 6-бабы 13-2) тармақшасына және "Мемлекеттік статистика туралы" Қазақстан Республикасы Заңының 16-бабы 3-тармағының 2) тармақшасына сәйкес әзірленді және биоотын өндірушілердің облыстың, республикалық маңызы бар қаланың және астананың жергілікті атқарушы органына қажетті есептерді ұсыну тәртібін айқындайды.

2. Биоотын өндірушілер облыстың, республикалық маңызы бар қаланың және астананың жергілікті атқарушы органына осы бұйрыққа 1-қосымшаға сәйкес нысандар бойынша биоотын өндірісінің мониторингін жүзеге асыру үшін қажетті есептерді (бұдан әрі – биоотын өндірісі бойынша есептер) ұсынады.

3. Ұсынылған есептерді мониторингтеу нәтижелері бойынша облыстың, республикалық маңызы бар қаланың және астананың жергілікті атқарушы органы биоотын өндірісі саласындағы уәкілетті органға жыл қорытындысы бойынша талдамалық ақпарат ұсынады.

2-тарау. Биоотын өндірушілердің облыстың, республикалық маңызы бар қаланың және астананың жергілікті атқарушы органына биоотын өндірісінің мониторингін жүзеге асыру үшін қажетті есептерді ұсыну тәртібі
4. Биоотын өндірісі туралы есептерді жасау кезінде түзетуге, өшіруге және тазалауға жол берілмейді.

5. Биоотын өндіру жөніндегі есептерді биоотын өндірушілер ақпараттық жүйе, тапсырылғаны туралы хабарламасы бар тапсырыс хатпен почта арқылы жібереді не облыстың, республикалық маңызы бар қаланың және астананың жергілікті атқарушы органының құжаттамалық қамтамасыз ету қызметіне қолма-қол енгізеді.

6. Биоотын өндірісі бойынша есептер облыстың, республикалық маңызы бар қаланың және астананың жергілікті атқарушы органына тоқсан сайын, есепті тоқсаннан кейінгі айдың 20-на дейін ұсынылады.

