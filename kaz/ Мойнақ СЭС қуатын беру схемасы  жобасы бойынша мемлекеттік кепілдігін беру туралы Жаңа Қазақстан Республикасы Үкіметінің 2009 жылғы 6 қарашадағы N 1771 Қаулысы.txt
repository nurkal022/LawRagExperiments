
"Электр желілерін басқару жөніндегі қазақстандық компания" "КЕGОС" акционерлік қоғамы (бұдан әрі - "КЕGОС" АҚ) іске асыратын "Мойнақ СЭС қуатын беру схемасы" жобасын тиімді қаржыландыруды ұйымдастыру мақсатында Қазақстан Республикасының Үкіметі ҚАУЛЫ ЕТЕДІ: 1. Қазақстан Республикасы Қаржы министрлігі Қазақстан Республикасының заңнамасында белгіленген тәртіппен: 1) "КЕGОС" АҚ-мен мемлекеттік кепілдік беру туралы келісім жасасын; 2) Халықаралық Қайта Құру және Даму Банкіне (бұдан әрі - Банк) "2009 - 2011 жылдарға арналған республикалық бюджет туралы" Қазақстан Республикасының Заңымен бекітілген мемлекеттік кепілдіктер берудің лимиті шегінде 48000000 (қырық сегіз миллион) АҚШ доллары мөлшерінде тартылатын қарыз бойынша "КЕGОС" АҚ-ның міндеттемелерін қамтамасыз ету ретінде Қазақстан Республикасының мемлекеттік кепілдігін берсін. 2. "Самұрық-Қазына" ұлттық әл-ауқат қоры" акционерлік қоғамына Қазақстан Республикасының заңнамасында белгіленген тәртіппен "КЕGОС" АҚ-ның мемлекеттік кепілдікті алуға үміткер тұлғаларға қойылатын  талаптарды орындауын қамтамасыз ету ұсынылсын. 3. Осы қаулы қол қойылған күнінен бастап қолданысқа енгізіледі.

Қазақстан Республикасының Премьер-Министрі                              К. Мәсімов

