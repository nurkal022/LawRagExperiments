БҰЙЫРАМЫН:

1. "Жеке сот орындаушысы қызметімен айналысу құқығына үміткер тұлғаларды аттестаттау бойынша комиссия туралы ережені бекіту туралы" Қазақстан Республикасы Әділет министрінің міндетін атқарушының 2015 жылғы 30 қарашадағы № 599 бұйрығына (Нормативтік құқықтық актілерді мемлекеттік тіркеу тізілімінде № 12347 болып тіркелген, "Әділет" ақпараттық-құқықтық жүйесінде 2015 жылғы 31 желтоқсанда жарияланған) мынадай өзгерістер енгізілсін:

Осы бұйрықпен бекітілген Жеке сот орындаушысы қызметімен айналысу құқығына үміткер тұлғаларды аттестаттау бойынша комиссия туралы ережеде :

1 тарауың тақырыбы мынадай редакцияда жазылсын:

"1 тарау. Жалпы ережелер";

4 , 5 тармақтар мынадай редакцияда жазылсын:

"4. Жеке сот орындаушысы қызметімен айналысуға үміткер және жеке сот орындаушыларының өңірлік палаталарында тағылымдамадан өткен тұлғалар облыстардың, республикалық мәні бар қалалардың және астананың аумақтық әділет органы (бұдан әрі - аумақтық әділет органы) жанынан құрылатын Комиссияда аттестаттаудан өтеді.

5. Комиссия тұрақты қызмет ететін орган болып табылады және жеті адамнан – жеке сот орындаушыларының өңірлік палатасының басшысымен қоса екі жеке сот орындаушысынан, әділет органының екі өкілінен, ғалым-құқықтанушыдан, мәслихат депутатынан және Қазақстан Республикасы Әділет министрлігі Қоғамдық кеңесінің мүшелерінен жұртшылық өкілінен тұрады. Комиссияның құрамы және оның жұмысының регламенті уәкілетті органның аумақтық органы басшысының бұйрығымен бекітіледі.";

8-тармақ мынадай редакцияда жазылсын:

"8. Мәслихат депутатының кандидатурасын облыстардың, республикалық мәні бар қалалардың және астананың мәслихаттары ұсынады.";

2 тарауың тақырыбы мынадай редакцияда жазылсын:

"2 тарау. Аттестаттау комиссиясының өкілеттіктері";

15-тармақ мынадай редакцияда жазылсын:

"15. Осы Ереженің 14-тармағында көрсетілген мән-жайлар болған кезде Комиссияның мүшесі өздігінен бас тартады.

Өздігінен бас тартпаған жағдайда отырысқа қатысатын Комиссияның мүшелері не үміткер қарсылық білдіреді.

Осы Ереженің 14-тармағында көрсетілген мән-жайлар болған кезде Комиссия мүшесі аттестаттау уақытында қатысқан жағдайда аттестаттау нәтижелері жарамсыз деп есептеледі.".

2. Қазақстан Республикасы Әділет министрлігінің Сот актілерін орындау департаменті:

1) осы бұйрықтың мемлекеттік тіркелуін;

2) осы бұйрықты Қазақстан Республикасы Әділет министрлігінің интернет-ресурсына орналастыруды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасы Әділет Вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Министр	|	М. Бекетаев


