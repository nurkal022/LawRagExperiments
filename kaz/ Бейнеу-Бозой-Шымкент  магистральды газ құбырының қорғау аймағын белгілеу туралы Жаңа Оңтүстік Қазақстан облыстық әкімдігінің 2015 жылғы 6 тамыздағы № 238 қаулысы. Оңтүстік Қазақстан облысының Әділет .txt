
Қазақстан Республикасының 2003 жылғы 20 маусымдағы Жер кодексінің 121-бабының 1-тармағына , Қазақстан Республикасының «Магистральдық құбырлар туралы» 2012 жылғы 22 маусымдағы Заңының 14-бабының 1-тармағына , «Қазақстан Республикасындағы жергілікті мемлекеттік басқару және өзін-өзі басқару туралы» 2001 жылғы 23 қаңтардағы Заңының 27-бабының 1-тармағының 8) тармақшасына және облыстық жер комиссиясының 2014 жылғы 17 қарашадағы № 41хаттамасы негізінде Оңтүстік Қазақстан облысының әкімдігі ҚАУЛЫ ЕТЕДІ: 1. «Бейнеу-Бозой-Шымкент» магистральды газ құбыры бойынан Арыс, Түркістан қалалары, Бәйдібек, Ордабасы, Отырар, Сайрам және Түлкібас аудандарының аумақтары арқылы өтетін шартты желілермен шектелген, осы аймаққа кіретін меншік иелері мен жер пайдаланушылардан жер учаскелері алынып койылмай, жалпы көлемі 1257, 4058 гектар осы қаулыға 1-қосымшаға сәйкес қорғау аймағы болып белгіленсін. 2. «Бейнеу-Бозой-Шымкент» магистральды газ құбырының қорғау аймағындағы жерді пайдалану режимі осы қаулыға 2-қосымшаға сәйкес анықталсын. 3. «Оңтүстік Қазақстан облысы Әкімінің аппараты» мемлекеттік мекемесі Қазақстан Республикасының заңнамалық актілерінде белгіленген тәртіпте: 1) осы қаулыны Оңтүстік Қазақстан облысының аумағында таратылатын мерзімді баспа басылымдарында және «Әділет» ақпараттық-құқықтық жүйесінде ресми жариялануын; 2) осы қаулыны Оңтүстік Қазақстан облысы әкімдігінің интернет-ресурсына орналастыруын қамтамасыз етсін. 4. Осы қаулы оның алғаш ресми жарияланған күнінен кейін күнтізбелік он күн өткен соң қолданысқа енгізіледі. 5. Осы қаулының орындалуын бақылау облыс әкімінің орынбасары С.К.Тұяқбаевқа жүктелсін.

Облыс әкімі                                А.Мырзахметов

Б.Оспанов Б.Жылқышиев Е.Айтаханов С.Қаныбеков Е.Садыр С.Тұяқбаев А.Абдуллаев Р.Исаева

Оңтүстік Қазақстан облысы әкімдігінің 2015 жылғы «06» тамыздағы № 238 қаулысына 1-қосымша

Арыс, Түркістан қалалары, Бәйдібек, Ордабасы, Отырар, Сайрам және Түлкібас аудандарының аумақтары арқылы өтетін «Бейнеу-Бозой-Шымкент» магистральды газ құбырының қорғау аймақтарының жер көлемдері


№	|	Әкімшілік аумақтық бірлік	|	Қорғау аймағының көлемі, га	|	оның ішінде
ауыл шаруашылық мақсатындағы жерлер, га	|	оның ішінде:	|	босалқы жерлер, га	|	орман шаруашылығы жерлер, га	|	су қорындағы жерлер, га	|	елді мекендерінің жерлері, га	|	басқа жерлер, га
суарылмайтын егістік, га	|	суарылатын егістік, га	|	көпжылдық екпелер, га	|	шабындық, га	|	жайылым, га
1	|	2	|	3	|	4	|	5	|	6	|	7	|	8	|	9	|	10	|	11	|	12	|	13	|	14
1	|	Арыс қаласы	|	12,3791	|	11,3518	|	1,3837	|		|		|		|	9,9681	|		|		|		|		|	1,0273
2	|	Түркістан қаласы	|	534,4130	|	496,4059	|	0,0094	|	36,7214	|		|	0,9473	|	458,7278	|		|		|		|	24,7551	|	13,252
3	|	Бәйдібек ауданы	|	234,5534	|	229,9931	|	126,8273	|	8,4779	|		|		|	94,6879	|		|		|		|	3,7806	|	0,7797
4	|	Ордабасы ауданы	|	140,5914	|	131,6298	|	24,2945	|	38,2495	|	2,9134	|		|	66,1724	|		|	2,0375	|		|		|	6,9241
5	|	ОтырарАуданы	|	71,8205	|	71,0342	|		|	1,8272	|		|		|	69,2070	|		|		|		|		|	0,7863
6	|	Сайрам ауданы	|	212,7653	|	198,7093	|	99,2273	|	42,8787	|	16,0490	|		|	40,5543	|		|		|		|		|	14,0560
7	|	Түлкібас ауданы	|	50,8831	|	49,3754	|	38,4855	|	4,6483	|		|		|	6,2416	|		|		|		|		|	1,5077
Облыс бойынша	|	1257,4058	|	1188,4995	|	290,2277	|	132,8030	|	18,9624	|	0,9473	|	745,5591	|		|	2,0375	|		|	28,5357	|	38,3331


Оңтүстік Қазақстан облысы әкімдігінің 2015 жылғы «06» тамыздағы № 238 қаулысына 2-қосымша

«Бейнеу-Бозой-Шымкент» магистральды газ құбырының күзет аймақтарында жерді пайдалану режимі

«Бейнеу-Бозой-Шымкент» магистральды газ құбыр жолдарының қорғау аймақтарының шегінде: 1) өткелдерді, қара жолдарды және магистральдық құбыр трассасы мен оның күзет аймағын өзге де уақытша немесе тұрақты көлікпен кесіп өтудің орналасу орындарын, салу, жайластыру және пайдалану тәртібін магистральдық құбырдың меншік иесімен келіспей, орнатуға; 2) бағбандыққа және орман өсіруге, сондай-ақ жер жырту тереңдігі отыз бес сантиметрден аспайтын далалық ауыл шаруашылығы дақылдарын өсіру үшін агротехникалық жұмыстар кешенінен басқа, магистральдық құбырдың меншік иесімен келісілмеген кез келген жұмысты орындауға; 3) магистральдық құбырдың меншік иесі не оператор жайластырған, магистральдық құбырға қызмет көрсету мен оның физикалық қорғалуын қамтамасыз етуге арналған жолдарды рекультивациялауға, сондай-ақ магистральдық құбырда өртке қарсы және күзет функцияларын орындайтын қызметкерлердің осы жолдармен қозғалысына, Қазақстан Республикасының заңнамасында белгіленген жағдайларды қоспағанда, кедергі келтіруге; 4) кез келген құрылыстар мен ғимараттар салуға; 5) автомобиль көлігі құралдарының, тракторлар мен механизмдердің тұрақтарын ұйымдастыруға; 6) мелиоративтік жер жұмыстарын жүргізуге, суару және құрғату жүйелерін салуға; 7) магистральдық құбырдың меншік иесінің келісімінсіз тау-кен, құрылыс салу, монтаждау және жару жұмыстарын жүргізуге, жерді тегістеуге; 8) ұңғымалар, тікқазбалар орнатуға және топырақ сынамаларын (топырақ үлгілерінен басқа) алуға байланысты геологиялық түсіру, іздеу, геодезиялық және басқа да іздестіру жұмыстарын жүргізуге жол берілмейді.

