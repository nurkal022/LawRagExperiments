
Қазақстан Республикасының 2001 жылғы 23 қаңтардағы "Қазақстан Республикасындағы жергілікті мемлекеттік басқару және өзін-өзі басқару туралы" Заңының 31 бабы 1 тармағының
18) тармақшасына , Қазақстан Республикасының 2002 жылғы 10 шілдедегі "Ветеринария туралы" Заңының 10 бабы 2 тармағының
10) тармақшасына сәйкес, Абай ауданының бас мемлекеттік ветеринариялық-санитариялық инспекторының 2016 жылғы 31 қазандағы № 07-1-1-33/278 ұсынысы негізінде Абай ауданының әкімдігі
ҚАУЛЫ ЕТЕДІ:


1. Абай ауданы Құрма ауылындағы "Орталық Құс" жауапкершілігі шектеулі серіктестігінің аумағында шектеу іс-шаралары тоқтатылсын.


2. Абай ауданы әкімдігінің 2016 жылғы 11 қазандағы № 38/01 "Орталық Құс" жауапкершілігі шектеулі серіктестігі аумағында шектеу іс-шараларын белгілеу туралы" (нормативтік құқықтық актілерді мемлекеттік тіркеу Тізілімінде № 3994 болып тіркелген, 2016 жылғы 22 қазанда № 42 (4144) "Абай Ақиқат" газетінде жарияланған)
қаулысының күші жойылды деп танылсын.


3. Абай ауданы әкімдігінің 2016 жылғы 2 қарашадағы № 42/01 "Орталық Құс" жауапкершілігі шектеулі серіктестігінің аумағында шектеу іс-шараларын тоқтату туралы" қаулысы жойылсын.


4. Осы қаулының орындалуын бақылауды салаға басшылық ететін аудан әкімінің орынбасарына жүктелсін.


5. Осы қаулы ресми жарияланған күннен бастап қолданысқа енгізіледі.


Абай ауданының әкімі	|	С. Шайдаров



