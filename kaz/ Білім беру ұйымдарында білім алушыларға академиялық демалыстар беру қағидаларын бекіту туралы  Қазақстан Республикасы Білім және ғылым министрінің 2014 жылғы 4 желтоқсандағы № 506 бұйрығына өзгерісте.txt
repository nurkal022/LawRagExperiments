БҰЙЫРАМЫН:

1. "Білім беру ұйымдарында білім алушыларға академиялық демалыстар беру қағидаларын бекіту туралы" 2014 жылғы 4 желтоқсандағы № 506 бұйрығына (Нормативтік құқықтық актілерді мемлекеттік тіркеу тізілімінде № 10475 болып тіркелген, "Егемен Қазақстан" газетінде 2015 жылғы 23 сәуірде № 74 (28552) жарияланған) мынадай өзгерістер енгізілсін:

көрсетілген бұйрықпен бекітілген Білім беру ұйымдарында білім алушыларға академиялық демалыстар беру қағидаларында :

4-тармаққа орыс тілінде өзгеріс енгізілсін, қазақ тіліндегі мәтін өзгермейді.

11 және 12-тармақтар мынадай редакцияда жазылсын:

"11. Егер білім алушының академиялық демалыстан келу немесе академиялық демалысқа шығу уақыты академиялық кезеңнің басталуына немесе аяқталуына сәйкес келмесе, онда білім алушы:

жоғары және (немесе) жоғары оқу орнынан кейінгі білім беру ұйымдарында жеке кесте бойынша оқу тапсырмаларын орындап, рейтингке рұқсат алу үшін қажетті балдарды жинайды немесе жазғы семестрде айырмашылықтар пайда болған пәндерге жазылады;

техникалық және кәсіптік және (немесе) орта білімнен кейінгі білім беру ұйымдарында ағымдағы оқу сабақтарымен қатар, жеке кесте бойынша оқу тапсырмаларын орындайды, білім беру ұйымының басшысымен бекітілген оқу жұмыс жоспарында көзделген ағымдағы бақылаудың барлық түрін тапсырады, аралық аттестаттауға рұқсат алады.

12. Білім алушы айырмашылықтарды жою үшін ағымдағы оқу жұмысымен қатар академиялық кезеңде барлық сабақ түрлеріне қатысады, белгілі бір модульдің оқу тапсырмаларын орындайды (модульдік оқыту кезінде), аталған пән (модуль) бойынша оқу жұмыс жоспарында қарастырылған ағымдағы және кезеңдік бақылаудың барлық түрлерін тапсырады, рұқсат алады және академиялық күнтізбеге сәйкес білім алушыларды аралық аттестаттау кезеңінде қорытынды бақылауды тапсырады.".

2. Қазақстан Республикасының Білім және ғылым министрлігінің Техникалық және кәсіптік білім департаменті (Н.Ж. Оспанова) заңнамада белгіленген тәртіппен:

1) осы бұйрықтың Қазақстан Республикасының Әділет министрлігінде мемлекеттік тіркелуін;

2) осы бұйрық мемлекеттік тіркелгеннен кейін күнтізбелік он күн ішінде оның көшірмесін мерзімді баспа басылымдарында ресми жариялауға, сондай-ақ Қазақстан Республикасы нормативтік құқықтық актілерінің эталондық бақылау банкінде енгізу үшін "Қазақстан Республикасы Әділет министрлігінің Республикалық құқықтық ақпарат орталығы" шаруашылық жүргізу құқығындағы республикалық мемлекеттік кәсіпорнына жолдауды;

3) осы бұйрықты Қазақстан Республикасы Білім және ғылым министрлігінің ресми интернет-ресурсында орналастыруды;

4) осы бұйрық Қазақстан Республикасы Әділет министрлігінде мемлекеттік тіркеуден өткеннен кейін он жұмыс күні ішінде Қазақстан Республикасы Білім және ғылым министрлігінің Заң қызметі және халықаралық ынтымақтастық департаментіне осы тармақтың 1), 2) және 3) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау Қазақстан Республикасының Білім және ғылым вице-министрі Э.А. Суханбердиеваға жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыБілім және ғылым министрініңміндетін атқарушы	|	Э. Суханбердиева



"Келісілді"Қазақстан РеспубликасыПремьер-Министрінің орынбасарыҚазақстан РеспубликасыныңАуыл шаруашылығы министрі______________А.Мырзахметов2017 жылғы 4 сәуір	|	"Келісілді"Қазақстан РеспубликасыныңДенсаулық сақтау министрі______________ Е. Біртанов2017 жылғы 17 сәуір
"Келісілді"Қазақстан РеспубликасыныңІшкі істер министрі______________ Қ. Қасымов2017 жылғы 27 наурыз	|	"Келісілді"Қазақстан РеспубликасыныңҚорғаныс министрі______________ С. Жасұзақов2017 жылғы 11 сәуір
"Келісілді"Қазақстан РеспубликасыныңМәдениет және спорт министрі______________ А. Мұхамедиұлы2017 жылғы 21 сәуір	|	"Келісілді"Қазақстан РеспубликасыныңМемлекеттік қызмет істері жәнесыбайлас жемқорлыққа қарсыіс-қимыл агенттігінің төрағасы______________ Қ. Қожамжаров2017 жылғы 31 наурыз
"Келісілді"Қазақстан РеспубликасыныңҰлттық қауіпсіздік комитетініңтөрағасы______________ К. Мәсімов2017 жылғы 10 сәуір	|	



