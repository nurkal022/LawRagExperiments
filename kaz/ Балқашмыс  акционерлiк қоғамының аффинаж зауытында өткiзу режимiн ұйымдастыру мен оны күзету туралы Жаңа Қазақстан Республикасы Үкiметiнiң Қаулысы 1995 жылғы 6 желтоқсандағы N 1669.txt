
Қазақстан Республикасының мемлекеттiк құпиясы мен мүддесiн
қорғауды қамтамасыз ету, режимдiк қызметтi реттеу мақсатында
Қазақстан Республикасының Үкiметi қаулы етедi:

1. "Балқашмыс" акционерлiк қоғамының аффинаж зауыты ерекше
режимдi объектiлердiң қатарына жатқызылсын.

2. Қазақстан Республикасының Iшкi әскерлерi Қолбасшысының Бас
басқармасы жалпы адам санының шегiнде Жезқазған облысының Балқаш
қаласында орналастырылатын iшкi әскерлердiң жеке арнайы
комендатурасын (әскери бөлiмiн) жасақтасын.

3. Жезқазған облысы мен Балқаш қалаларының әкiмдерi әскери
бөлiмге пәтер беру мен оны әлеуметтiк-тұрмыстық жағынан жайғастыруға
жәрдем көрсетсiн.

4. "Балқашмыс" акционерлiк қоғамының аффинаж зауыты мен
Қазақстан Республикасы Iшкi әскерлерiнiң Қолбасшысы бас басқармасының
әскери бөлiмдi ұстау, пәтер бөлу, қаржыландыру, материалдық
ресурстармен және өзге де құралдармен қамтамасыз ету жөнiндегi өзара
қарым-қатынастары, тараптар арасында жасалған шартқа сәйкес
белгiленсiн.

5. "Балқашмыс" акционерлiк қоғамының басшылығы технологиялық
процестiң қауiпсiз жүргiзiлуi мен өндiрiлген өнiмдердiң сақталуын
ұйымдастыру жөнiнде шаралар қолдансын.



Қазақстан Республикасының
         Премьер-Министрi



