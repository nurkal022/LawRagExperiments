
Қазақстан Республикасының 2001 жылғы 23 қаңтардағы "Қазақстан Республикасындағы жергілікті мемлекеттік басқару және өзін өзі басқару туралы" Заңының
35 бабына , Қазақстан Республикасының 2013 жылғы 3 шілдедегі "Қазақстан Республикасының Конституциялық заңына және Қазақстан Республикасының кейбір заңнамалық актілеріне әртүрлі заңнамалық актілердің құқық нормалары арасындағы қайшылықтарды, олқылықтарды, коллизияларды және сыбайлас жемқорлық құқық бұзушылықтар жасауға ықпал ететін нормаларды жою мәселелері бойынша өзгерістер мен толықтырулар енгізу туралы"
Конституциялық Заңына сәйкес, Нұра ауылдық округінің әкімі
ШЕШІМ ҚАБЫЛДАДЫ:

1.
Нұра селолық округі әкімінің 2011 жылғы 1 қыркүйектегі № 4 "Нұра селолық округі Нұра, Мамыр, Дүкен, Белшер селоларының көшелеріне атау беру туралы" (нормативтік құқықтық актілерді мемлекеттік тіркеу тізілімінде № 3-5-142 тіркелген, 2011 жылғы 18 қазандағы аудандық "Ырғыз" газетінде жарияланған)
шешіміне келесідей өзгерістер енгізілсін:


көрсетілген
шешімнің мемлекеттік тілдегі атауы мен бүкіл мәтіні бойынша "селосының", "селолық", "селоларының" сөздері тиісінше "ауылының", "ауылдық", "ауылдарының" сөздерімен ауыстырылсын, орыс тіліндегі мәтін өзгермейді.

2.
Осы шешімнің орындалуын бақылауды өзіме қалдырамын.

3.
Осы шешім оның алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Нұра ауылдық округінің әкімі	|	Ж. ТӨЛЕБАЙ



