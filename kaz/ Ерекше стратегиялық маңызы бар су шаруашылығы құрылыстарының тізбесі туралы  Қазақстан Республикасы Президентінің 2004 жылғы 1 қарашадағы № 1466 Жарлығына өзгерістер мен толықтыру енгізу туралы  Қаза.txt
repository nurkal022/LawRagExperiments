
Қазақстан Республикасының Үкіметі ҚАУЛЫ ЕТЕДІ : «Ерекше стратегиялық маңызы бар су шаруашылығы құрылыстарының тізбесі туралы» Қазақстан Республикасы Президентінің 2004 жылғы 1 қарашадағы № 1466 Жарлығына өзгерістер мен толықтыру енгізу туралы» Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                      С. Ахметов

«Ерекше стратегиялық маңызы бар су шаруашылығы құрылыстарының тізбесі туралы» Қазақстан Республикасы Президентінің 2004 жылғы 1 қарашадағы № 1466 Жарлығына өзгерістер мен толықтыру енгізу туралы

ҚАУЛЫ ЕТЕМІН : 1. «Ерекше стратегиялық маңызы бар су шаруашылығы құрылыстарының тізбесі туралы» Қазақстан Республикасы Президентінің 2004 жылғы 1 қарашадағы № 1466 Жарлығына (Қазақстан Республикасының ПҮАЖ-ы, 2004 ж., № 44, 543-құжат) мынадай өзгерістер мен толықтыру енгізілсін: тақырыбы мынадай редакцияда жазылсын: «Ерекше стратегиялық маңызы бар, оның ішінде жалға және сенімгерлікпен басқаруға беруге болатын су шаруашылығы құрылыстарының тізбесі туралы»; 1-тармақ мынадай редакцияда жазылсын: «1. Қоса берiлiп отырған ерекше стратегиялық маңызы бар, оның ішінде жалға және сенімгерлікпен басқаруға беруге болатын су шаруашылығы құрылыстарының тізбесі бекітілсін.»; жоғарыда аталған Жарлықпен бекітілген ерекше стратегиялық маңызы бар су шаруашылығы құрылыстарының тізбесінде: тақырыбы мынадай редакцияда жазылсын: «Ерекше стратегиялық маңызы бар, оның ішінде жалға және сенімгерлікпен басқаруға беруге болатын су шаруашылығы құрылыстарының тізбесі»; мынадай мазмұндағы 4-тармақпен толықтырылсын: «4. Мынадай қалаларды сумен жабдықтауды қамтамасыз ететін, жалға және сенімгерлікпен басқаруға беруге болатын су шаруашылығы құрылыстары (cу алу құрылыстары, сорғы станциялары, тазартқыш су құбыры құрылыстары): 1. Астана; 2. Алматы; 3. Ақтау; 4. Ақтөбе; 5. Атырау; 6. Қарағанды; 7. Көкшетау; 8. Қостанай; 9. Қызылорда; 10. Павлодар; 11. Петропавл; 12. Талдықорған; 13. Тараз; 14. Орал; 15. Өскемен; 16. Шымкент; 17. Семей; 18. Түркістан; 19. Теміртау; 20. Екібастұз; 21. Рудный; 22. Жезқазған; 23. Кентау; 24. Балқаш; 25. Жаңаөзен; 26. Сәтпаев; 27. Ақсу; 28. Риддер; 29. Арыс; 30. Степногорск; 31. Шахтинск; 32. Саран; 33. Қапшағай; 34. Арқалық; 35. Лисаковск; 36. Приозерск.». 2. Осы Жарлық алғашқы ресми жарияланған күнiнен бастап қолданысқа енгізіледi.

Қазақстан Республикасының Президенті                            Н.Назарбаев

