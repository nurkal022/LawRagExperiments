Қазақстан Республикасының Үкіметі ҚАУЛЫ ЕТЕДІ:

1. "Инвестицияларды мемлекеттік қолдауды іске асырудың кейбір мәселелері туралы" Қазақстан Республикасы Үкіметінің 2016 жылғы 14 қаңтардағы № 13 қаулысына мынадай өзгерістер мен толықтыру енгізілсін:

көрсетілген қаулымен бекітілген инвестициялық жобаларды іске асыруға арналған қызметтің басым түрлерінің тізбесінде :

"1-бөлім. Инвестициялық жобаларды, (соның ішінде инвестициялық басым жобаларды), арнайы инвестициялық жобаларды іске асыруға арналған қызметтің басым түрлерінің тізбесі" деген бөлімде:

мына:

"


55	|	Тұруды ұйымдастыру бойынша көрсетілетін қызметтер	|	55.1	|	Қонақүйлердің қызметтерін ұсыну	|	55.10	|	Қонақүйлердің қызметтерін ұсыну
55.3	|	Кемпингте алаңдар, рекреациялық автопарктер және трейлерлік парктерде тұру үшін көрсетілетін қызметтер	|	55.30	|	Кемпингте алаңдар, рекреациялық автопарктер және трейлерлік парктерде тұру үшін қызметтер

"

деген жол мынадай редакцияда жазылсын:

"


55	|	Уақытша тұру жөнінде қызметтер көрсету	|	55.1	|	Қонақүйлердің және тұруға арналған ұқсас орындардың қызметтер көрсетуі	|	55.10	|	Қонақүйлердің және тұруға арналған ұқсас орындардың қызметтер көрсетуі
55.3	|	Кемпингтердің, тұрақтардың тұруға арналған автофургондар мен автотіркемелерге қызметтер көрсетуі	|	55.30	|	Кемпингтердің, тұрақтардың тұруға арналған автофургондар мен автотіркемелерге қызметтер көрсетуі
55.9******	|	Тұруға арналған өзге де орындардың қызметтер көрсетуі	|	55.90	|	Тұруға арналған өзге де орындардың қызметтер көрсетуі

";

мына:

"


68	|	Жылжымайтын мүлікпен жасалатын операциялар	|	68.2	|	Жеке меншік немесе жалданатын жылжымайтын мүлікті жалдау және басқару	|	68.20	|	Көрме залдарын, қоймалық үй-жайларды және жерді қоса алғанда, тұруға арналмаған ғимараттарды қоспағанда, жеке меншік немесе жалданатын жылжымайтын мүлікті жалдау және басқару

"

деген жол алып тасталсын;

мына:

"


86	|	Денсаулық сақтау саласындағы қызмет	|	86.1	|	Аурухана ұйымдарының қызметі	|	86.10	|	Аурухана ұйымдарының қызметі

"

деген жолдан кейін мынадай мазмұндағы жолмен толықтырылсын:

"


91*******	|	Кітапханалардың, архивтердің, музейлердің қызметі және мәдениет саласындағы өзге де қызмет	|	91.0	|	Кітапханалардың, архивтердің, музейлердің қызметі және мәдениет саласындағы өзге де қызмет	|	91.02	|	Музейлердің қызметі

";

ескертпе мынадай редакцияда жазылсын:

"Ескертпе:

* 2020 жылғы 1 қаңтардан бастап ақ қант (СЭҚТН коды 170199) кедендік әкелу бажынан босатылмайды;

** 2019 жылғы қаңтардан бастап қолданысқа енгізілген, ауылдық елді мекендерде, шағын қалаларда орналасқан;

*** 2019 жылғы 1 қаңтардан бастап қолданысқа енгізілген, республикалық, облыстық және жергілікті маңызы бар жолдардың жол маңындағы жолағында орналасқан;

**** темір кені концентраты және (немесе) шекемтастар өндірісіне ғана қатысты;

***** тас көмірді байытуға ғана қатысты;

****** студенттерге, магистранттар мен докторанттарға арналған жатақханалар салу бойынша мемлекеттік заттай грант түрінде инвестициялық преференция алуға ғана қатысты;

******* мемлекеттік заттай грант түрінде инвестициялық преференция алуға ғана қатысты.".

2. Осы қаулы алғашқы ресми жарияланған күнінен бастап қолданысқа енгізіледі.


Қазақстан РеспубликасыныңПремьер-Министрі	|	Ә. Смайылов


