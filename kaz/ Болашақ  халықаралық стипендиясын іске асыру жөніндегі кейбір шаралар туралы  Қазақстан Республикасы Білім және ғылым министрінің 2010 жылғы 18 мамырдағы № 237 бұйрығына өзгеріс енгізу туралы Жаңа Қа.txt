
Қазақстан Республикасы Президентінің 2000 жылғы 12 қазандағы № 470 Жарлығымен бекітілген Шетелде кадрлар даярлау жөнiндегi республикалық комиссия туралы ереженің 10-тармағының 5) тармақшасына сәйкес БҰЙЫРАМЫН : 1. «Болашақ» халықаралық стипендиясын іске асыру жөніндегі кейбір шаралар туралы» Қазақстан Республикасы Білім және ғылым министрінің 2010 жылғы 18 мамырдағы № 237 бұйрығына (Нормативтік құқықтық актілерін мемлекеттік тіркеу тізілімінде № 6263 тіркелген, «Егемен Қазақстан» газетінің 2010 жылғы 5 маусымдағы № 140 (26201) санында жарияланған) мынадай өзгеріс енгізілсін: 2-тармақтың 2) тармақшасындағы «ғылыми тағылымдамаға» деген сөздер «квоталар бойынша» деген сөздермен ауыстырылсын. 2. Дамыту стратегиясы департаменті (С. Өмірбаев): 1) осы бұйрықты белгіленген тәртіппен Қазақстан Республикасы Әділет министрлігінде мемлекеттік тіркелуін қамтамасыз етсін; 2) мемлекеттік тіркеуден өткеннен кейін оның бұқаралық ақпарат құралдарында жариялануын қамтамасыз етсін. 3. Баспасөз қызметі осы ақпаратты Қазақстан Республикасы Білім және ғылым министрлігінің веб-сайтында жарияласын. 4. Осы бұйрықтың орындалуын бақылау вице-министр С.Ә. Ырсалиевқа жүктелсін. 5. Осы бұйрық оның алғаш рет ресми жарияланған күнінен бастап қолданысқа енгізіледі.

Министрдің міндетін атқарушы                          М. Сарыбеков

