Астана қаласының мәслихаты ШЕШТІ:

1. "Нұр-Сұлтан қаласының құрметті азаматы" атағын беру Қағидасы туралы" Астана қаласы мәслихатының 2009 жылғы 6 қарашадағы № 257/39-IV шешіміне (Нормативтік құқықтық актілерді мемлекеттік тіркеу тізілімінде № 606 болып тіркелген) мынадай өзгерістер енгізілсін:

көрсетілген шешімнің тақырыбы жаңа редакцияда жазылсын:

"Астана қаласының құрметті азаматы" атағын беру Қағидасы туралы";

көрсетілген шешімнің 1-тармағы жаңа редакцияда жазылсын:

"1. Қоса берілген "Астана қаласының құрметті азаматы" атағын беру Қағидасы бекітілсін.";

көрсетілген шешімге қосымшада оң жақ жоғарғы бұрышы жаңа редакцияда жазылсын:


	|	"Астана қаласымәслихатының2009 жылғы 6 қарашадағы№ 257/39-IV шешіміменбекітілген";


қосымшаның тақырыбы жаңа редакцияда жазылсын:

"Астана қаласының құрметті азаматы" атағын беру Қағидасы";

қосымшаның 1-тармағы жаңа редакцияда жазылсын:

"1. Осы "Астана қаласының құрметті азаматы" атағын беру қағидасы (бұдан әрі – Қағида) "Қазақстан Республикасындағы жергілікті мемлекеттік басқару және өзін-өзі басқару туралы" Қазақстан Республикасының Заңына сәйкес әзірленген және "Астана қаласының құрметті азаматы" атағын беру тәртібін реттейді.";

қосымшаның 2-тармағының бірінші абзацы жаңа редакцияда жазылсын:

"2. Астана қаласының құрметті азаматы" атағы (бұдан әрі – Атақ):";

қосымшаның 3-тармағы жаңа редакцияда жазылсын:

"3. Атақ Қазақстан Республикасының азаматтарына және шетелдік азаматтарға беріледі. Атақ Астана қаласының аумағында тұрмайтын адамдарға берілуі мүмкін.";

қосымшаның 5-тармағы жаңа редакцияда жазылсын:

"5. Өтінімді Астана қаласының әкімдігі жанындағы Қазақстан Республикасының мемлекеттік наградаларымен марапаттау және "Астана қаласының құрметті азаматы" атағын беру жөніндегі комиссия (бұдан әрі – Комиссия) қарайды.";

қосымшаның 9-тармағы жаңа редакцияда жазылсын:

"9. Комиссия төмендегі шешімдердің біреуін қабылдай алады: өтінімді қанағаттандырады және Астана қаласының әкіміне Атақ беру туралы ұсыным енгізу үшін қалалық мәслихатқа ұсыныс жасайды; өтінімнен бас тартады; өтінімді материалдарды қайта ресімдеу үшін қайтарып бере алады.";

қосымшаның 10-тармағы жаңа редакцияда жазылсын:

"10. Атақты Астана қаласы әкімінің ұсынысы бойынша қалалық мәслихат береді.";

қосымшаның 12-тармағы жаңа редакцияда жазылсын:

"12. Атаққа лайықты адамға Астана қаласының әкімі салтанатты жағдайда Диплом, "Астана қаласының құрметті азаматы" құрметті азаматының Алқасы мен Куәлігін береді.";

қосымшаның 13-тармағы жаңа редакцияда жазылсын:

"13. Құрметті азаматтардың аты-жөні хронологиялық тәртіппен Астана қаласының Құрмет кітабына енгізіледі, ол қалалық мәслихатта тұрақты сақталады. Қоғамдастықтың ұсынысы бойынша олардың аты-жөндері Қазақстан Республикасының заңнамасында қарастырылған тәртіппен қала көшелеріне берілуі мүмкін.".

2. Осы шешім оны алғашқы ресми жариялаған күннен кейiн он күнтiзбелiк күн өткен соң қолданысқа енгізіледі.


Астана қаласы мәслихатының төрағасы	|	Е. Каналимов


