Қазақстан Республикасы Президентінің 2019 жылғы 20 мамырдағы кеңесте берген тапсырмаларын іске асыру мақсатында Қазақстан Республикасының Үкіметі ҚАУЛЫ ЕТЕДІ:

1. Қоса беріліп отырған "Орталықтандырылған мемлекеттік сатып алу" пилоттық жобасын іске асыру жөніндегі жол картасы (бұдан әрі – Жол картасы) бекітілсін.

2. Жол картасының орындалуына жауапты орталық мемлекеттік органдар, облыстардың, Нұр-Сұлтан қаласының әкімдіктері және ұйымдар (келісу бойынша):

1) Жол картасын іске асыру бойынша қажетті шараларды қабылдасын;

2) тоқсанның соңғы айының 25-күнінен кешіктірмей Қазақстан Республикасының Қаржы министрлігіне Жол картасының іске асырылу барысы туралы ақпарат берсін.

3. Қазақстан Республикасының Қаржы министрлігі есепті тоқсаннан кейінгі айдың 15-күнінен кешіктірмей Қазақстан Республикасының Үкіметіне Жол картасының іске асырылу барысы туралы ақпарат беруді қамтамасыз етсін.

4. Осы қаулы қол қойылған күнінен бастап қолданысқа енгізіледі.




Қазақстан РеспубликасыныңПремьер-Министрі	|	А. Мамин



	|	Қазақстан РеспубликасыҮкіметінің2019 жылғы 2 қазандағы№ 732 қаулысыменбекітілген

"Орталықтандырылған мемлекеттік сатып алу" пилоттық жобасын іске асыру жөніндегі жол картасы





Р/с№	|	Іс-шараның атауы	|	Аяқталу нысаны	|	Орындауға жауаптылар	|	Орындау мерзімі	|	Қаржыландыру көздері және болжамды шығыстар (мың теңге)
1	|	2	|	3	|	4	|	5	|	6
1.	|	ОМС пилоттық жобасын іске асыратын мемлекеттік органдар тізбесін айқындау	|	Қаржыминінің бұйрығы	|	Қаржымині	|	2019 жылғы қазан	|	талапетілмейді
2.	|	ОМС пилоттық жобасын іске асыру жөнінде ұсыныстарды әзірлеу бойынша ведомствоаралық жұмыс тобын құру	|	Қаржыминінің бұйрығы	|	пилоттық жобаның МО	|	2019 жылғы қазан	|	талапетілмейді
3.	|	ОМС пилоттық жобасын іске асыру жөнінде ұсыныстар әзірлеу	|	жұмыс тобы отырысының хаттамасы	|	пилоттық жобаның МО	|	2019 жылғы қазан	|	талапетілмейді
4.	|	ОМС пилоттық жобасы шеңберінде бірыңғай ұйымдастырушылар мен тапсырыс берушілердің өзара іс-қимыл тәртібін әзірлеу	|	Қаржыминің бұйрығы	|	пилоттық жобаның МО	|	2019 жылғы қазан - қараша	|	талапетілмейді
5.	|	ОМС пилоттық жобасы шеңберінде бірыңғай ұйымдастырушылар мен тапсырыс берушілердің өзара іс-қимылы бөлігінде нормативтік құқықтық актілерге түзетулер енгізу	|	Қаржыминің бұйрықтары	|	Қаржымині, Әділетмині	|	2019 жылғы қазан - қараша	|	талапетілмейді
6.	|	Қазақстан Республикасының Қаржы министрлігінің Мемлекеттік сатып алу комитетін Қазақстан Республикасының Қаржы министрлігінің Қазынашылық комитетіне біріктіру жолымен қайта ұйымдастыру	|	Қазақстан Республикасы Үкіметінің қаулысы	|	Қаржымині, Әділетмині, ҰЭМ	|	2019 жылғы қазан - желтоқсан	|	талапетілмейді
7.	|	Қайта ұйымдастырылған комитеттің және оның аумақтық бөлімшелерінің ережелерін, құрылымдарын және штаттық санын бекіту	|	Қаржыминің бұйрықтары	|	Қаржымині, Әділетмині, ҰЭМ	|	2020 жылғы қаңтар - ақпан	|	талапетілмейді
8.	|	Пилоттық жобаның МО мемлекеттік сатып алу бойынша басқармаларының (бөлімдерінің) штаттық санын ішкі резерв есебінен ұлғайту және олардың ережелерін, құрылымдарын және штаттық санын бекіту	|	Облыс әкімдігінің (аудан әкімдігі) қаулысы, бұйрықтары	|	пилоттық жобаның МО	|	2019 жылғы қараша	|	талапетілмейді
9.	|	ОМС пилоттық жобасы мәселелері бойынша мемлекеттік сатып алу веб-порталының функционалын қайта қарау	|	мемлекеттіксатып алувеб-порталының функционалын пысықтау	|	Қаржымині, "ЭҚО" АҚ(келісу бойынша)	|	2019 жылғы желтоқсан	|	талапетілмейді
10.	|	Қазақстан Республикасы Президентінің жанындағы Мемлекеттік басқару академиясы базасында ОМС пилоттық жобасы бойынша вебинарлар өткізу	|	вебинарларды өткізу	|	Қаржымині,МБА (келісу бойынша)	|	2019 жылғы желтоқсан-2020 жылғы наурыз	|	талапетілмейді
11.	|	ОМС пилоттық жобасын Пилоттық жобаның МО іске асыру	|	орталықтандырылған мемлекеттік сатып алуды ұйымдастыру және өткізу	|	пилоттық жобаның МО	|	2020 жылғықаңтар -қыркүйек	|	талапетілмейді
12.	|	ОМС пилоттық жобасын іске асырудың ай сайынғы мониторинг және                      талдау нәтижелері бойынша орталықтандырылған мемлекеттік сатып алу моделін жетілдіру бойынша ұсыныстар әзірлеу	|	есеп беру, ұсыныстарды іске асыру	|	Қаржымині,пилоттық жобаның МО	|	2020 жылғықаңтардан  қыркүйекке дейін ай сайын	|	талапетілмейді
13.	|	ОМС пилоттық жобасының қорытындысы	|	Үкіметке және Президент Әкімшілігінеақпарат	|	Қаржымині, пилоттық жобаның МО	|	2020 жылғы шілде	|	талапетілмейді



Ескертпе: аббревиатуралардың толық жазылуы:




Әділетмині	|	–	|	Қазақстан Республикасының Әділет министрлігі
Қаржымині	|	–	|	Қазақстан Республикасының Қаржы министрлігі
МБА	|	–	|	"Қазақстан Республикасының Президенті жанындағы Мемлекеттік басқару академиясы" республикалық мемлекеттік қазыналық кәсіпорны
ОМС	|	–	|	Орталықтандырылған мемлекеттік сатып алу
пилоттық жобаның МО	|	–	|	Қаржы министрлігінің бұйрығымен бекітілген ОМС пилоттық жобасын дайындауға қатысатын мемлекеттік органдар
ҰЭМ	|	–	|	Қазақстан Республикасының Ұлттық экономика министрлігі
"ЭҚО" АҚ	|	–	|	"Электрондық қаржы орталығы" акционерлік қоғамы



