ЗҚАИ-ның ескертпесі! Қолданысқа енгізілу тәртібін 3-тармақтан қараңыз

"Геодезия, картография және кеңістіктік деректер туралы" Қазақстан Республикасы Заңының 12-бабының 2)-тармақшасына сәйкес Қазақстан Республикасының Үкіметі ҚАУЛЫ ЕТЕДІ:

1. Қазақстан Республикасының аумағында:

1) мемлекеттік есептеу жүйелері:

Іргелі астрономиялық геодезиялық желінің пункттерімен және Дәлдігі жоғары геодезиялық желінің пункттерімен бекітілген 2023 жылғы Қазақстандық жер координаттық есептеу негізі (Qazaqstan Terrestrial Reference Frame 2023, QazTRF-23);

Қазақстандық биіктік есептеу негізі (Qazaqstan Vertical Reference Frame, QazVRF)

2) картографиялық проекция:

1980 жылғы Геодезиялық анықтамалық жүйенің эллипсоидындағы Гаусс-Крюгер проекциясы (Geodetic Reference System 1980, GRS-80) белгіленсін.

2. "Координаталардың, биіктіктердің, гравиметриялық және спутниктік өлшемдердің, сондай-ақ мемлекеттік топографиялық карталар мен жоспарлар масштабтық қатарының бірыңғай мемлекеттік жүйелерін белгілеу туралы" Қазақстан Республикасы Үкіметінің 2002 жылғы 28 желтоқсандағы № 1403 қаулысының күші жойылды деп танылсын.

3. Осы қаулы қол қойылған күнінен бастап қолданысқа енгізіледі.

1-тармақтың қолданысы 2025 жылғы 1 қаңтарға дейін тоқтатыла тұрсын, тоқтатыла тұру кезеңінде осы тармақша мынадай редакцияда қолданылады деп белгiленсін:

"Қазақстан Республикасының аумағында:

1) мемлекеттік есептеу жүйелері:

1942 жылғы координаттар жүйесі (42-КЖ);

1977 жылғы Балтық биіктік жүйесі;

2) картографиялық проекция:

Крассовский эллипсоидындағы Гаусс-Крюгер проекциясы.".


Қазақстан РеспубликасыныңПремьер-Министрі	|	Ә. Смайылов


