ҚАУЛЫ ЕТЕМІН :

1. "Шетелде кадрлар даярлау жөніндегі республикалық комиссия туралы" Қазақстан Республикасы Президентінің 2000 жылғы 12 қазандағы № 470 Жарлығына мынадай өзгерістер мен толықтыру енгізілсін:

жоғарыда аталған Жарлықпен бекітілген Шетелде кадрлар даярлау жөніндегі республикалық комиссия туралы ережеде :

1-тараудың тақырыбы мынадай редакцияда жазылсын:

"1-тарау. Жалпы ережелер";

2-тараудың тақырыбы мынадай редакцияда жазылсын:

"2-тарау. Республикалық комиссияның міндеттері";

3-тараудың тақырыбы мынадай редакцияда жазылсын:

"3-тарау. Республикалық комиссияның ұйымдастырылуы мен қызметінің тәртібі";

4-тараудың тақырыбы мынадай редакцияда жазылсын:

"4-тарау. Республикалық комиссия қызметінің тоқтатылу тәртібі";

жоғарыда аталған Жарлықпен бекітілген Шетелде кадрлар даярлау жөніндегі республикалық комиссияның құрамында :

"Қазақстан Республикасы Премьер-Министрінің орынбасары - Сыртқы істер министрі" деген жолдан кейін мынадай мазмұндағы жолмен толықтырылсын:

"Қазақстан Республикасының Оқу-ағарту министрі".

2. Осы Жарлық қол қойылған күнінен бастап қолданысқа енгізіледі.


Қазақстан РеспубликасыныңПрезиденті	|	Қ. ТОҚАЕВ


