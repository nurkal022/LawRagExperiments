1-бап. "Республикалық референдум туралы" 1995 жылғы 2 қарашадағы Қазақстан Республикасының Конституциялық заңына мынадай өзгерістер мен толықтыру енгізілсін:

1) 3-баптың 2) тармақшасы мынадай редакцияда жазылсын:

"2) мемлекеттің тәуелсіздігін, Республиканың бiртұтастығы мен аумақтық тұтастығын, оны басқару нысанын, Республика қызметінің түбегейлі қағидаттарын өзгерту;";

2) 28-бапта :

1-тармақтың 3) тармақшасындағы "сызылып тасталмаған" деген сөздер "белгіленбеген" деген сөзбен ауыстырылсын;

2-тармақтағы "сызылып тасталған" деген сөздер "белгіленген" деген сөзбен ауыстырылсын;

3) 29-бап мынадай мазмұндағы екінші бөлікпен толықтырылсын:

"Азамат дауыс берген кезде өзі дауыс беретін жауап нұсқасының оң жағындағы бос шаршыға кез келген белгіні қояды.".

2-бап. Осы Конституциялық заң алғашқы ресми жарияланған күнінен бастап қолданысқа енгізіледі.


Қазақстан РеспубликасыныңПрезиденті	|	Қ. ТОҚАЕВ


