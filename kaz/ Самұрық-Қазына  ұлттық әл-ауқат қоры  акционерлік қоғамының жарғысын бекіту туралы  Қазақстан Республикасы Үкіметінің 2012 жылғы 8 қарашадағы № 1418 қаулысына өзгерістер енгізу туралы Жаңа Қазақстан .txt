
Қазақстан Республикасының Үкіметі ҚАУЛЫ ЕТЕДІ: 1. «Самұрық-Қазына» ұлттық әл-ауқат қоры» акционерлік қоғамының жарғысын бекіту туралы» Қазақстан Республикасы Үкіметінің 2012 жылғы 8 қарашадағы № 1418 қаулысына (Қазақстан Республикасының ПҮАЖ-ы, 2012 ж., № 77-78, 1149-құжат) мынадай өзгерістер енгізілсін: көрсетілген қаулымен бекітілген «Самұрық-Қазына» ұлттық әл-ауқат қоры» акционерлік қоғамының жарғысында : 3-тармақ мынадай редакцияда жазылсын: «3. Қордың (оның Басқармасының) орналасқан жері: Қазақстан Республикасы, 010000, Астана қаласы, Есіл ауданы, Д.Қонаев көшесі, 8, «Б» блогы.»; 82-тармақта : 7) тармақша мынадай редакцияда жазылсын: «7) өзі болмаған жағдайда өзінің міндеттерін орындауды тиісті бұйрық шығару жолымен Басқарма мүшелерінің біріне жүктейді;»; 14) тармақша мынадай редакцияда жазылсын: «14) құзыреті шегінде бұйрықтар, оның ішінде Қордың құрылымдық бөлімшелері туралы ережелерді бекіту, жұмыс топтары мен комиссиялар құру туралы, Қор тобының ұйымдарымен өзара іс-қимыл мәселелері бойынша бұйрықтар шығарады;». 2. Осы қаулы қол қойылған күнінен бастап қолданысқа енгізіледі.

Қазақстан Республикасының Премьер-Министрі                                    К.Мәсімов

