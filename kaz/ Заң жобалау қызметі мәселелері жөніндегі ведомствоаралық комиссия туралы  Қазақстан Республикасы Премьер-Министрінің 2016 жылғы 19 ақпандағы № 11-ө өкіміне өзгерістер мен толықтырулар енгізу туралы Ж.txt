
«Заң жобалау қызметі мәселелері жөніндегі ведомствоаралық комиссия туралы» Қазақстан Республикасы Премьер-Министрінің 2016 жылғы 19 ақпандағы № 11-ө өкіміне мынадай өзгерістер мен толықтырулар енгізілсін: көрсетілген өкіммен бекітілген Заң жобалау қызметі мәселелері жөніндегі ведомствоаралық комиссияның құрамында : мына: «Қазақстан Республикасы Энергетика министрлігінің жауапты хатшысы;» деген жолдан кейін мынадай мазмұндағы жолмен толықтырылсын: «Қазақстан Республикасы Ақпарат және коммуникациялар министрлігінің жауапты хатшысы;»; мына: «Қазақ гуманитарлық заң университеті» акционерлік қоғамы Мемлекет және құқық ғылыми-зерттеу институтының директоры - іргелі және қолданбалы ғылымдар академиясы директорының орынбасары (келісім бойынша);»; «Самұрық-Қазына» ұлттық әл-ауқат қоры» акционерлік қоғамының құқықтық мәселелер жөніндегі бас директоры - басқарма мүшесі (келісім бойынша);» деген жолдар мынадай редакцияда жазылсын: «Қазақ гуманитарлық заң университеті» акционерлік қоғамының Жоғары құқық мектебінің директоры (келісім бойынша);»; «Самұрық-Қазына» ұлттық әл-ауқат қоры» акционерлік қоғамының Құқықтық сүйемелдеу және тәуекелдер жөніндегі басқарушы директоры - басқарма мүшесі (келісім бойынша);». мынадай мазмұндағы жолмен толықтырылсын: «Қазақстан Республикасының Әділет министрлігі жанындағы қоғамдық кеңестің өкілі (келісім бойынша).».

Премьер-Министр                              К. Мәсімов

