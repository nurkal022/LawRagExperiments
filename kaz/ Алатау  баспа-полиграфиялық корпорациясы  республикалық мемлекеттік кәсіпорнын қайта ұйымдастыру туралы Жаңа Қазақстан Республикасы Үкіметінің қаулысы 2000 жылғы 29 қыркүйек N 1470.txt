
Қазақстан Республикасының Үкiметi қаулы етеді: 1. "Алатау" баспа-полиграфиялық корпорациясы" республикалық мемлекеттiк кәсіпорны: 1) аудандық баспаханалардың мүлiктiк кешендерiн бөлу және олардың базасында "Алатау" баспа-полиграфиялық корпорациясы" ашық акционерлiк қоғамын (бұдан әрi - "Алатау" БПК" ААҚ) құру; 2) қалалық баспахана мүлiктiк кешенiн бөлу және оның базасында құрылтайшылар құрамына 30 пайыздан аспайтын қатысушы үлесiмен "Сын" жауапкершiлiгi шектеулi серiктестiгiн енгiзе отырып, "Алматы-Болашақ" жабық акционерлiк қоғамын (бұдан әрi - "Алматы-Болашақ" ЖАҚ) құру жолымен қайта ұйымдастырылсын. 2. Қазақстан Республикасы Қаржы министрлiгiнiң Мемлекеттiк мүлiк және жекешелендiру комитетi: 1) "Алатау" БПК" ААҚ мен "Алматы-Болашақ" ЖАҚ-ның жарғыларын бекiту кезiнде олардың негiзгi қызмет түрлерiн анықтасын және олардың мемлекеттiк тiркелуiн қамтамасыз етсiн; 2) "Алатау" БПК" ААҚ мен "Алматы-Болашақ" ЖАҚ-ның акцияларының мемлекеттiк пакеттерiнiң олардың жарғылық капиталдарының 33 пайызы мөлшерiндегi бөлiгiн жекешелендiрудi жүзеге асырсын; 3) "Алатау" БПК" ААҚ мен "Алматы-Болашақ" ЖАҚ акцияларының мемлекеттiк пакеттерiн иелену және пайдалану құқықтарын жүзеге асырушы уәкiлеттi орган етiп Қазақстан Республикасының Мәдениет, ақпарат және қоғамдық келiсiм министрлiгiн белгiлесiн; 4) осы қаулыдан туындайтын өзге де қажеттi шараларды қабылдасын. 3. Қазақстан Республикасы Үкiметiнің кейбiр шешiмдерiне мынадай өзгерiстер мен толықтырулар енгiзiлсiн: 1) "Акциялардың мемлекеттiк пакеттерiне мемлекеттiк меншiктiң түрлерi және ұйымдарға қатысудың мемлекеттiк үлестерi туралы" Қазақстан Республикасы Үкiметiнiң 1999 жылғы 12 сәуiрдегi N 405 P990405_ қаулысына мынадай толықтырулар енгізілсін: көрсетілген қаулымен бекiтiлген Акциялардың мемлекеттiк пакеттерi мен олардың үлестерi республикалық меншiкке жатқызылған акционерлiк қоғамдар мен шаруашылық серiктестiктерiнiң тiзбесіндегi: "Алматы қ." бөлiмi: мынадай мазмұндағы реттiк нөмiрi 293 және 293-1-жолдармен толықтырылсын: "293. "Алатау" БПК" ААҚ; 293-1. "Алматы-Болашақ" ЖАҚ"; 2) "Республикалық меншiктегi ұйымдар акцияларының мемлекеттiк пакеттерi мен мемлекеттiк үлестерiне иелiк ету және пайдалану жөнiндегi құқықтарды беру туралы" Қазақстан Республикасы Yкiметiнің 1999 жылғы 27 мамырдағы N 659 P990659_ қаулысына: көрсетiлген қаулымен бекiтілген Республикалық меншiктегi ұйымдар акцияларының мемлекеттiк пакеттерi мен мемлекеттiк үлестерiне иелiк ету және пайдалану құқығы берiлетiн салалық министрлiктер тiзбесiндегi: "Қазақстан Республикасының Мәдениет, ақпарат және қоғамдық келiсiм



министрлiгi" бөлiмi:

мынадай мазмұндағы реттiк нөмiрi 224-1 және 224-2-жолдармен

толықтырылсын:

"224-1. "Алатау" БПК" ААҚ;

224-2. "Алматы-Болашақ" ЖАҚ";

3) "Қазақстан Республикасында мемлекеттiк меншiк объектiлерiн

жекешелендiру мәселелерi" туралы Қазақстан Республикасы Yкiметiнің 1998

жылғы 10 желтоқсандағы N 1271



P981271_

қаулысындағы:

көрсетілген қаулымен бекiтiлген Республикалық мемлекеттiк

кәсiпорындарға жатқызылған кәсiпорындар тiзбесiндегi реттiк нөмiрi 4-жол

алынып тасталсын.

4. Осы қаулы қол қойылған күнiнен бастап күшiне енедi.



Қазақстан Республикасының

Премьер-Министрі





Оқығандар:



Багарова Ж.А.

Қасымбеков Б.А.













