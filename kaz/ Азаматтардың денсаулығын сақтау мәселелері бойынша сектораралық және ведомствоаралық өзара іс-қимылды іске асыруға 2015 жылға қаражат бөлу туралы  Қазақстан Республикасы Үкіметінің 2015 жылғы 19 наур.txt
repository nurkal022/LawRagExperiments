
РҚАО-ның ескертпесі! қолданысқа енгізілу тәртібін 2-тармақтан қараңыз.

Қазақстан Республикасының Үкіметі ҚАУЛЫ ЕТЕДІ: 1. «Азаматтардың денсаулығын сақтау мәселелері бойынша сектораралық және ведомствоаралық өзара іс-қимылды іске асыруға 2015 жылға қаражат бөлу туралы» Қазақстан Республикасының 2015 жылғы 19 наурыздағы № 149 қаулысына мынадай өзгерістер енгізілсін: көрсетілген қаулыға қосымшада : «5.1.2-мақсат. Халықтың дұрыс тамақтануын қамтамасыз ету және тамақтануға байланысты аурулардың профилактикасы» деген бөлімде: реттік нөмірі 7-жолдың 3-бағанында «МСМ» деген аббревиатура «ИДМ» деген аббревиатурамен ауыстырылсын; «5.1.5-мақсат. Табиғи және техногендік сипаттағы төтенше жағдайлар кезінде зардап шеккендер арасындағы қайтымсыз шығындарды төмендету» деген бөлімде: реттік нөмірі 12-жолдың 4-бағанында «1183099» деген сандар «1109692» деген сандармен ауыстырылсын; «Барлығы» деген жолда «1652350» деген сандар «1578943» деген сандармен ауыстырылсын. 2. Осы қаулы 2015 жылғы 1 қаңтардан бастап қолданысқа енгізіледі және ресми жариялануға тиіс.

Қазақстан Республикасының Премьер-Министрі                                      К.Мәсімов

