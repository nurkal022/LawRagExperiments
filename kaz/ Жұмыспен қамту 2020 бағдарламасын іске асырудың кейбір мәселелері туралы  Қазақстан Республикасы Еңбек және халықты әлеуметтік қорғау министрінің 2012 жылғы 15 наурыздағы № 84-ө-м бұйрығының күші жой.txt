
«Нормативтік құқықтық актілер туралы» 1998 жылғы 24 наурыздағы Қазақстан Республикасының Заңы 43-1-бабының 1-тармағын іске асыру мақсатында БҰЙЫРАМЫН: 1. «Жұмыспен қамту 2020 бағдарламасын іске асырудың кейбір мәселелері туралы» Қазақстан Республикасы Еңбек және халықты әлеуметтік қорғау министрінің 2012 жылғы 15 наурыздағы № 84-ө-м бұйрығының (Қазақстан Республикасының нормативтік құқықтық актілерін мемлекеттік тіркеу тізілімінде № 7532 болып тіркелген, «Казахстанская правда» газетінде 2012 жылғы 5 маусымда № 169-170 (26988-26989) жарияланған) күші жойылды деп танылсын. 2. Қазақстан Республикасы Денсаулық сақтау және әлеуметтік даму министрлігінің Халықты жұмыспен қамту департаменті заңнамада белгіленген тәртіппен: 1) осы бұйрықтың көшірмесін Қазақстан Республикасы Әділет министрлігіне жіберуді; 2) осы бұйрықты Қазақстан Республикасы Денсаулық сақтау және әлеуметтік даму министрлігінің интернет-ресурсында орналастыруды қамтамасыз етсін. 3. Осы бұйрық қол қойылған күнінен бастап күшіне енеді.

Министр                                       Т. Дүйсенова

КЕЛІСІЛДІ Қазақстан Республикасы Ұлттық экономика министрлігі Статистика комитетінің төрағасы ___________________ Ә. Смайылов 2015 жылғы 7 шілде

