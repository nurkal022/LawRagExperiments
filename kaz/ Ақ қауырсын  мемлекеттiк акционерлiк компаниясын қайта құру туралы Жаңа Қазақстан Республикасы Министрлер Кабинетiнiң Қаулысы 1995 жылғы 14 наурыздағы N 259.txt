
Реформаны жеделдету және 1994-1995 жылдары экономиканы
тұрақтандыру жөнiндегi Үкiмет Бағдарламасына және Iс-қимыл
жоспарына сәйкес, нарықтық қатынастарды қалыптастыру, 
бәсекелестiктi дамыту және жекешелендiру процесiн тереңдету
мақсатында Қазақстан Республикасының Министрлер Кабинетi
қаулы етедi:

1. Қазақстан Республикасының Мемлекеттiк мүлiк жөнiндегi
мемлекеттiк комитетi:

"Ақ қауырсын" мемлекеттiк акционерлiк компаниясының иеленуiне,
пайдалануы мен басқаруына берiлген акционерлiк қоғамдар
акцияларының мемлекеттiк пакетiн керi шақырып алсын;

"Ақ қауырсын" мемлекеттiк акционерлiк компаниясының
құрамының шығарылған акционерлiк қоғамдарға акциялардың мемлекеттiк
пакетiн иелену, пайдалану және басқару құқын берсiн;

Қазақстан Республикасы Министрлер Кабинетiнiң "Астық
өндiрудi нығайту және оны өткiзу рыногын кеңейту, облыстарды
нанмен және басқа өңделген астық өнiмдерiмен өзiн-өзi қамтамасыз
ету жөнiндегi шаралар туралы" 1994 жылғы 15 қарашадағы N 1288
қаулысына және басқа қолданылып жүрген нормативтi актiлерге сәйкес, 
мал шаруашылығы өнiмдерiн өндiрудiң бiрыңғай технологиялық жүйесiн
жасау мақсатында акционерлiк қоғамдардың кадрлық құрамына кiретiн
заңды ұйымдарға, отандық және шет ел инвесторларға, аралас жұмыс
атқарушылар мен ауыл шаруашылығы тауарларын өндiрушiлерге акциялардың
мемлекеттiк пакетiн сатуды ұйымдастырсын;

бiр ай мерзiм iшiнде Қазақстан Республикасының Ауыл 
шаруашылығы министрлiгiмен бiрлесiп, асыл тұқымды шаруашылықтар
негiзiнде құрылған акционерлiк қоғамдар қызметiн мемлекеттiк
қолдауды қамтамасыз ету жөнiндегi мәселенi шешетін болсын.

2. Қазақстан Республикасының Қаржы министрлiгi, Мемлекеттiк
мүлiк жөнiндегi мемлекеттiк комитетi бiр ай мерзiм iшiнде
"Ақ қауырсын" мемлекеттiк акционерлiк компаниясының мiндеттемелерi
жөнiндегi заңды мұрагерлердi анықтасын.

3. Қазақстан Республикасы Министрлер Кабинетiнiң "Ақ
қауырсын" мемлекеттiк акционерлiк компаниясын құру туралы
1993 жылғы 8 қыркүйектегi N 844 (Қазақстан Республикасының
ПҮАЖ-ы, 1993 ж., N 36, 417-бап) және "Ақ қауырсын" мемлекеттiк
акционерлiк компаниясының президентi және Байқау кеңесi туралы"
1993 жылғы 4 қыркүйектегi N 804 қаулылары күшiн жойған деп танылсын.



Қазақстан Республикасының
          Премьер-министрi



