"Мемлекеттік көрсетілетін қызметтер туралы" 2013 жылғы 15 сәуірдегі Қазақстан Республикасы Заңының 10-бабының 1) тармақшасына сәйкес БҰЙЫРАМЫН:

1. Қоса беріліп отырған "Кәсіпкерлік субъектісінің санаты туралы ақпарат беру" мемлекеттік қызметін көрсету қағидалары бекітілсін.

2. Мыналардың:

1) "Кәсіпкерлік субъектілерінің санаттары туралы ақпарат беру" мемлекеттік көрсетілетін қызметтер стандартын бекіту туралы" Қазақстан Республикасы Ұлттық экономика министрінің 2017 жылғы 3 шілдедегі № 268 бұйрығының (Қазақстан Республикасының нормативтік құқықтық актілерін мемлекеттік тіркеу тізілімінде № 15459 болып тіркелген, Қазақстан Республикасының нормативтік құқықтық актілерінің эталондық бақылау банкінде 2017 жылғы 16 тамызда жарияланған);

2) "Кәсіпкерлік субъектілерінің санаттары туралы ақпарат беру" мемлекеттік көрсетілетін қызмет регламентін бекіту туралы" Қазақстан Республикасы Ұлттық экономика министрінің 2017 жылғы 25 қыркүйектегі № 340 бұйрығының (Қазақстан Республикасының нормативтік құқықтық актілерін мемлекеттік тіркеу тізілімінде № 15882 болып тіркелген, Қазақстан Республикасының нормативтік құқықтық актілерінің эталондық бақылау банкінде 2017 жылғы 25 қазанда жарияланған) күші жойылды деп танылсын.

3. Кәсіпкерлікті дамыту департаменті заңнамада белгіленген тәртіппен:

1) осы бұйрықты Қазақстан Республикасының Әділет министрлігінде мемлекеттік тіркеуді;

2) осы бұйрықты Қазақстан Республикасы Ұлттық экономика министрлігінің интернет-ресурсында орналастыруды;

3) осы бұйрық Қазақстан Республикасының Әділет министрлігінде мемлекеттік тіркелгеннен кейін он жұмыс күні ішінде Қазақстан Республикасы Ұлттық экономика министрлігінің Заң департаментіне осы тармақтың 1) және 2) тармақшаларынде көзделген іс-шаралардың орындалуы туралы мәліметтерді ұсынуды қамтамасыз етсін.

4. Осы бұйрықтың орындалуын бақылау жетекшілік ететін Қазақстан Республикасының Ұлттық экономика вице-министріне жүктелсін.

5. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңҰлттық экономика министрі	|	Р. Даленов



	|	Қазақстан РеспубликасыҰлттық экономика министрінің2020 жылғы 29 мамырдағы№ 44 Бұйрықпен бекітілген

"Кәсіпкерлік субъектісінің санаты туралы ақпарат беру" мемлекеттік қызметін көрсету қағидалары
1-тарау. Жалпы ережелер
1. Осы "Кәсіпкерлік субъектісінің санаты туралы ақпарат беру" мемлекеттік қызметін көрсету қағидалары (бұдан әрі - Қағидалар) "Мемлекеттік көрсетілетін қызметтер туралы" 2013 жылғы 15 сәуірдегі Қазақстан Республикасының Заңы 10-бабының 1) тармақшасына сәйкес әзірленді және "Кәсіпкерлік субъектісінің санаты туралы ақпарат беру" мемлекеттік қызметін көрсету тәртібін айқындайды.

2. Кәсіпкерлік субъектілері туралы деректердің негізгі дереккөзі кәсіпкерлік субъектілерінің тізілімі - ақпараттық өзара іс-қимыл арқылы алынған ақпарат негізінде кәсіпкерлік жөніндегі уәкілетті орган қалыптастырған кәсіпкерлік субъектілерінің санаттары туралы мәліметтерді қамтитын электрондық дерекқор болып табылады.

3. Осы Қағидаларда мынадай негізгі ұғымдар пайдаланылады:

1) бизнес-сәйкестендіру нөмірі (бұдан әрі - БСН) - заңды тұлға және қызметін бірлескен кәсіпкерлік түрінде жүзеге асыратын дара кәсіпкер үшін қалыптастырылатын бірегей нөмір;

2) жеке сәйкестендіру нөмірі (бұдан әрі - ЖСН) - жеке тұлға, соның ішінде өзіндік кәсіпкерлік түрінде қызметін жүзеге асыратын дара кәсіпкер үшін қалыптастырылатын бірегей нөмір;

3) "заңды тұлғалар" мемлекеттік дерекқоры (бұдан әрі - ЗТ МДҚ) - бизнес-сәйкестендіру нөмірлерінің ұлттық тізілімі, құрылған және қызметін тоқтатқан заңды тұлғалар (филиалдар мен өкілдіктер), қызметін бірлескен кәсіпкерлік түрінде жүзеге асыратын дара кәсіпкерлер туралы мәліметтерді есепке алуға және сақтауға, берілген бизнес-сәйкестендіру нөмірлері туралы мәліметтерді қалыптастыруға және сақтауға арналған ақпараттық жүйе;

4) кәсіпкерлік субъектілерінің тізілімі (бұдан әрі - Тізілім) - кәсіпкерлік субъектілерінің санаттары туралы мәліметтерді қамтитын электрондық дерекқор;

5) көрсетілетін қызметті беруші - Қазақстан Республикасының заңнамасына сәйкес мемлекеттік қызметтер көрсететін орталық мемлекеттік органдар, Қазақстан Республикасының шетелдегі мекемелері, облыстардың, республикалық маңызы бар қалалардың, астананың, аудандардың, облыстық маңызы бар қалалардың жергілікті атқарушы органдары, қаладағы аудандардың, аудандық маңызы бар қалалардың, кенттердің, ауылдардың, ауылдық округтердің әкімдері, сондай-ақ жеке және заңды тұлғалар;

6) "электрондық үкіметтің" веб-порталы (бұдан әрі - портал) - нормативтік құқықтық базаны қоса алғанда, барлық шоғырландырылған үкіметтік ақпаратқа және электрондық нысанда көрсетілетін мемлекеттік және өзге де қызметтерге қол жеткізудің "бірыңғай терезесін" білдіретін ақпараттық жүйе;

7) "электрондық үкіметтің" шлюзі (бұдан әрі - ЭҮШ) - "электрондық үкіметтің" ақпараттандыру объектілерін өзге де ақпараттандыру объектілерімен интеграциялауға арналған ақпараттық жүйе;

8) электрондық цифрлық қолтаңба (бұдан әрі - ЭЦҚ) - электрондық цифрлық қолтаңба құралдарымен жасалған және электрондық құжаттың шынайылығын, оның тиесілілігін және мазмұнының өзгермейтіндігін растайтын электрондық цифрлық символдар жиынтығы.

4. "Кәсіпкерлік субъектісінің санаты туралы ақпарат беру" мемлекеттік көрсетілетін қызметті (бұдан әрі - мемлекеттік көрсетілетін қызмет) Қазақстан Республикасының Ұлттық экономика министрлігі (бұдан әрі - көрсетілетін қызметті беруші) көрсетеді.

Өтінішті қабылдау және мемлекеттік қызмет көрсету нәтижесін беру портал арқылы жүзеге асырылады.

2-тарау. Мемлекеттік қызмет көрсету тәртібі
5. Мемлекеттік көрсетілетін қызметті алу үшін көрсетілетін қызметті алушылар порталға электрондық-цифрлық қолтаңбамен куәландырылған электрондық сұрау салуды (бұдан әрі - сұрау салу) жібереді, ол ЭҮШ арқылы "Кәсіпкерлік субъектілерінің тізілімі" электрондық дерекқорына түседі.

Көрсетілетін қызметті беруші заңды тұлғаның жеке басын куәландыратын құжаттар туралы, мемлекеттік тіркеу туралы мәліметтерді тиісті мемлекеттік ақпараттық жүйелерден ЭҮШ жүйесі арқылы алады.

Сұрау салуды портал арқылы жіберген кезде "жеке кабинетіне" мемлекеттік қызмет көрсетуге сұрау салуды қарау мәртебесі туралы ақпарат жіберіледі.

Сұрау салуды өңдеу 15 минуттан аспайтын уақытта жүзеге асырылады, қорытындысы бойынша кәсіпкерлік субъектісінің санаты туралы анықтама қалыптастырылады.

Мемлекеттік қызметті көрсету нәтижесі көрсетілетін қызметті берушінің уәкілетті тұлғасының ЭЦҚ-сын пайдалана отырып, электрондық құжат нысанында көрсетілетін қызметті алушының порталдағы "жеке кабинетіне" жіберіледі.

Мемлекеттік қызмет көрсетуге қойылатын, оның ішінде процестің сипаттамасын, нысанын, мазмұнын және қымет көрсетунәтижесін, сондай-ақ мемлекеттік қызметтер көрсету ерекшеліктерін ескере отырып, өзге де мәліметтерді қамтитын негізгі талаптардың тізбесі осы Қағидаларға 1-қосымшаға сәйкес мемлекеттік қызмет стандартында баяндалған.

Көрсетілетін қызметті беруші "Мемлекеттік көрсетілетін қызметтер туралы" Қазақстан Республикасы Заңының 5-бабы 2-тармағының 11) тармақшасына сәйкес ақпараттандыру саласындағы уәкілетті орган белгілеген тәртіппен мемлекеттік қызметті көрсету сатысы туралы деректерді мемлекеттік қызметтер көрсету мониторингінің ақпараттық жүйесіне енгізуді қамтамасыз етеді.

6. Кәсіпкерлік субъектілерінің санатын айқындау Қазақстан Республикасы Кәсіпкерлік кодексінің 24-бабында көрсетілген өлшемдер мен олардың шекті мәндеріне, сондай-ақ Қазақстан Республикасы Үкіметінің 2015 жылғы 30 желтоқсандағы № 1128 қаулысымен бекітетін Кәсіпкерлік субъектілері жұмыскерлерінің жылдық орташа санын және жылдық орташа табысын есептеу қағидаларына сәйкес жүзеге асырылады.

Өтініш беруші кәсіпкерлік жөніндегі уәкілетті органға санатты заңсыз айқындау туралы мәселені растайтын құжаттардың көшірмелерін міндетті түрде қоса бере отырып жазбаша түрде жүгінген кезде, көрсетілетін қызметті беруші сәйкессіздік анықталған жағдайда, мәліметтерді Қазақстан Республикасы Үкіметінің 2015 жылғы 28 желтоқсандағы № 1091 қаулысымен бекітілген Кәсіпкерлік субъектілерінің тізілімін жүргізу және пайдалану қағидаларында көзделген тәртіппен түзетеді.

3-тарау. Көрсетілетін қызметті берушінің және (немесе) оның лауазымды адамдарының мемлекеттік қызметті көрсету мәселелері бойынша шешімдеріне, әрекеттеріне (әрекетсіздігіне) шағымдану тәртібі
7. Мемлекеттік қызметтер көрсету мәселелері бойынша көрсетілетін қызметті берушінің шешіміне, әрекетіне (әрекетсіздігіне) шағым Қазақстан Республикасының заңнамасына сәйкес көрсетілетін қызметті беруші басшысының атына, мемлекеттік қызметтер көрсету сапасын бағалау және бақылау жөніндегі уәкілетті органға беріледі.

"Мемлекеттік көрсетілетін қызметтер туралы" Қазақстан Республикасының Заңы 25-бабының 2-тармағына сәйкес тікелей мемлекеттік қызметті көрсететін, мемлекеттік органның атына келіп түскен көрсетілетін қызметті алушының шағымы тіркелген күнінен бастап 5 (бес) жұмыс күні ішінде қаралуға жатады.

Мемлекеттік қызметтер көрсету сапасын бағалау және бақылау жөніндегі уәкілетті органның атына келіп түскен көрсетілетін қызметті алушының шағымы тіркелген күнінен бастап 15 (он бес) жұмыс күні ішінде қаралуға жатады.

8. Мемлекеттік қызмет көрсету нәтижелерімен келіспеген жағдайда, көрсетілетін қызметті алушы Қазақстан Республикасының заңнамасында белгіленген тәртіппен сотқа жүгінеді.


	|	"Кәсіпкерлік субъектісініңсанаты туралы ақпарат беру"мемлекеттік қызметін көрсетуқағидаларына1-қосымша

"Кәсіпкерлік субъектісінің санаты туралы ақпарат беру" мемлекеттік көрсетілетін қызметінің стандарты

11	|	Көрсетілетін қызметті берушінің атауы	|	"Қазақстан Республикасының Ұлттық экономика министрлігі" мемлекеттік мекемесі
22	|	Өтініштер қабылдау және мемлекеттік қызметті көрсету нәтижесін беру	|	www.egov.kz "электрондық үкіметтің" порталы
33	|	Мемлекеттік қызметті көрсету мерзімі	|	15 (он бес) минуттан артық емес
44	|	Мемлекеттік қызметті көрсету нысаны	|	Электрондық (толық автоматтандырылған)
55	|	Мемлекеттік қызметті көрсету нәтижесі	|	Қағидаларға2-қосымшағасәйкес нысан бойынша электрондық түрде кәсіпкерлік субъектісінің санаты туралы анықтама.Порталда мемлекеттік қызметті көрсету нәтижесі көрсетілетін қызметті алушының "жеке кабинетіне" көрсетілетін қызметті берушінің уәкілетті тұлғасының ЭЦҚ қойылған электрондық құжат нысанында жолданады және сақталады.
66	|	Мемлекеттік қызмет көрсету кезінде көрсетілетін қызметті алушыдан алынатын төлем мөлшері және Қазақстан Республикасының заңнамасында көзделген жағдайларда оны алу тәсілдері	|	Мемлекеттік көрсетілетін қызмет жеке және заңды тұлғаларға тегін көрсетіледі.
77	|	Жұмыс кестесі	|	1) портал - жөндеу жұмыстарын жүргізуге байланысты техникалық үзілістерді қоспағанда тәулік бойы2) көрсетілетін қызметті беруші - 2015 жылғы 23 қарашадағы Қазақстан РеспубликасыныңЕңбек кодексінесәйкес демалыс және мереке күндерін қоспағанда, дүйсенбіден бастап жұманы қоса алғанда, түскі үзіліспен белгіленген жұмыс кестесіне сәйкес
88	|	Мемлекеттік қызмет көрсету үшін қажетті құжаттардың тізбесі	|	Көрсетілетін қызметті алушының ЭЦҚ-мен куәландырылған электрондық сұрау салу.
99	|	Қазақстан Республикасының заңнамасында белгіленген мемлекеттік қызметті көрсетуден бас тарту үшін негіздемелер	|	Қарастырылмаған.
110	|	Мемлекеттік қызметті, оның ішінде электрондық нысанда көрсетілетін қызметті көрсету ерекшеліктері ескерілген өзге де талаптар	|	Көрсетілетін қызметті берушінің анықтама қызметтерінің байланыс телефондары Қазақстан Республикасы Ұлттық экономика министрлігінің www.economy.gov.kz сайтында орналастырылған.Мемлекеттік қызметтер көрсету мәселелері жөніндегі бірыңғай байланыс орталығы: 1414,8 800 080 7777.Көрсетілетін қызметті алушының мемлекеттік қызмет көрсету тәртібі туралы ақпаратты көрсетілетін қызметті берушінің анықтамалық қызметтері арқылы, сондай-ақ "1414" 8-800-080-7777 Бірыңғай байланыс орталығы арқылы қашықтықтан қол жеткізу режимінде алу мүмкіндігі бар.


	|	"Кәсіпкерлік субъектісініңсанаты туралы ақпарат беру"мемлекеттік қызметін көрсетуқағидаларына2-қосымша
	|	Нысан



Министерство национальной экономики	|		|	Ұлттық экономика министрлігі

Кәсіпкерліксубъектісініңсанатытуралыанықтама
Субъектініңатауы: [субъектініңатауы]

ЖСН/БСН: [субъектінің ЖСН/БСН]

Қызметтүрі: [Қызметтүрі]

Ұйымдық-құқықтықнысаны: [субъектінің ҰҚН]

Санаты: [субъектініңсанаты]

Жарамдылығы: [анықтаманыңжарамдылығы]

[мүдделі тұлға]

