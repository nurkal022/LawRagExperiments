БҰЙЫРАМЫН:

1. "Балалар мен жасөспірімдерге арналған спорт секцияларын жан басына шаққандағы нормативтік қаржыландыру қағидаларын бекіту туралы" Қазақстан Республикасы Мәдениет және спорт министрінің 2021 жылғы 27 сәуірдегі № 121 бұйрығына (Нормативтік құқықтық актілерді мемлекеттік тіркеу тізілімінде № 22637 болып тіркелген) мынадай өзгерістер енгізілсін:

кіріспе мынадай редакцияда жазылсын:

"Дене шынықтыру және спорт туралы" Қазақстан Республикасы Заңының 7-бабының 65-9) тармақшасына сәйкес БҰЙЫРАМЫН :";

көрсетілген бұйрықпен бекітілген Балалар мен жасөспірімдерге арналған спорт секцияларын жан басынфа шаққандағы нормативтік қаржыландыру қағидаларында :

1-тармақ мынадай редакцияда жазылсын:

"1. Балалар мен жасөспірімдерге арналған спорт секцияларын жан басына шаққандағы нормативтік қаржыландыру қағидалары (бұдан әрі – Қағидалар) "Дене шынықтыру және спорт туралы" Қазақстан Республикасы Заңының 7-бабының 65-9) тармақшасына сәйкес әзірленді және балалар мен жасөспірімдерге арналған спорт секцияларын жан басына шаққандағы нормативтік қаржыландыру тәртібін айқындайды.";

3 және 4-тармақтар мынадай редакцияда жазылсын:

"3. Жан басына шаққандағы нормативтік қаржыландыру Қазақстан Республикасы Мәдениет және спорт министрінің 2021 жылғы 27 сәуірдегі № 120 бұйрығымен бекітілген (Нормативтік құқықтық актілерді мемлекеттік тіркеу тізілімінде № 22631 болып тіркелген) Балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеу қағидаларына сәйкес өнім берушілер арасында жүзеге асырылады.

4. Мемлекеттік спорттық тапсырыстың көлемі Қазақстан Республикасы Мәдениет және спорт министрінің 2021 жылғы 27 сәуірдегі № 119 бұйрығымен бекітілген (Нормативтік құқықтық актілерді мемлекеттік тіркеу тізілімінде № 22633 болып тіркелген) Мемлекеттік спорттық тапсырыстың жан басына шаққандағы нормативтік қаржыландыру әдістемесіне (бұдан әрі – Әдістеме) сәйкес айқындалады.";

7 және 8-тармақтар мынадай редакцияда жазылсын:

"7. Ұсынылған электрондық есеп осы Қағидалардың 5 және  6-тармақтарында көзделген талаптарға сәйкес келген жағдайда, өнім берушіге көрсетілген қызметтері үшін ақы төлеу осы Қағидалардың 10-тармағының 1) тармақшасында көзделген мерзімдерде ай сайын жүргізіледі.

Ұсынылған электрондық есептің осы Қағидалардың 5 және 6-тармақтарында көзделген талаптарға сәйкессіздігі анықталған жағдайда, оператор өнім берушіге электрондық есепті пысықтауға жібереді.

Өнім беруші анықталған сәйкессіздіктерді жояды және оператордан электрондық есепті пысықтау туралы хабарламаны алған күннен бастап 2 (екі) жұмыс күні ішінде электрондық есепті операторға қайта жібереді.

Электрондық есепті пысықтағаннан кейін өнім берушіге ақы төлеу осы Қағидалардың 10-тармағының 3) тармақшасында көзделген мерзімдерде жүргізіледі.

8. Өнім берушіге ақы төлеу әрбір баланың сабаққа нақты қатысуы негізінде, Әдістемеде белгіленген сабақтардың ең көп санынан аспайтын көлемде жүргізіледі.

Өнім беруші көрсеткен қызметтер үшін төлем сомасына әрбір бала бойынша мынандай дәлелді себептермен өткізіп алған сабақтар енгізіледі:

1) "Денсаулық сақтау саласындағы есепке алу құжаттамасының нысандарын бекіту туралы" Қазақстан Республикасы Денсаулық сақтау министрінің міндетін атқарушының 2020 жылғы 30 қазандағы № ҚР ДСМ-175/2020 бұйрығымен (Нормативтік құқықтық актілерді мемлекеттік тіркеу тізілімінде № 21579 болып тіркелген) бекітілген 037/у нысаны бойынша студенттің, колледж, кәсіптік-техникалық училище оқушысының еңбекке уақытша жарамсыздығы туралы, ауруы, карантині және мектепке дейінгі балалар ұйымына баратын баланың болмауының өзге де себептері туралы анықтаманың негізінде;

2) заңды өкілінің еңбек демалысы кезеңіндегі оның жазбаша өтініші негізінде, бірақ жылына 6 сабақтан аспауы керек.

Мемлекет тарапынан шектеу шараларынан, оның ішінде карантин, әлеуметтік, табиғи және техногендік сипаттағы төтенше жағдайлар себебінен туындаған, нәтижесінде балалар спорт секцияларына бармай қалуы кезіндегі өнім берушілердің мәжбүрлі бос тұруы кезеңінде ақы төлеу Әдістеменің 5 және 6-тармақтарына сәйкес жүзеге асырылады.

Осы тармақтың екінші бөлігінде көзделген талаптар Әдістемеге сәйкес қашықтықтан өткізілетін сабақтарға қолданылмайды.

Оператор өткен есептік кезеңдер үшін дәлелді себептер бойынша, бірақ осы Қағидалардың осы тармақтың 1) тармақшасында көзделген дәлелді себептер бойынша ағымдағы есептік кезеңге қатысты 3 (үш) айдан кешіктірмей баланың рұқсаттамалары туралы растайтын құжаттарды қоса бере отырып, өнім беруші қосымша электрондық бару табелін ұсынған кезде, бірақ есепті кезеңде бір реттен аспайтын қайта есептеуді және төлем сомасын қосымша есептеуді жүргізеді.".

2. Қазақстан Республикасы Мәдениет және спорт министрлігінің Спорт және дене шынықтыру істері комитеті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасы Әділет министрлігінде мемлекеттік тіркелуін;

2) осы бұйрықтың Қазақстан Республикасы Мәдениет және спорт министрлігінің интернет-ресурсында орналастырылуын;

3) осы бұйрықта көзделген іс-шаралар орындалғаннан кейін, екі жұмыс күні ішінде іс-шаралардың орындалуы туралы мәліметтерді Қазақстан Республикасы Мәдениет және спорт министрлігінің Заң қызметі департаментіне ұсынылуын қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Мәдениет және спорт вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


министрдің міндетін  атқарушы	|	Н. Дауешов



	|	


"КЕЛІСІЛДІ"ҚазақстанРеспубликасыБілім және ғылым министрлігі

"КЕЛІСІЛДІ"ҚазақстанРеспубликасыДенсаулық сақтау министрлігі

"КЕЛІСІЛДІ"ҚазақстанРеспубликасыЕңбек және халықтыәлеуметтікқорғау министрлігі

"КЕЛІСІЛДІ"ҚазақстанРеспубликасыҚаржыминистрлігі

"КЕЛІСІЛДІ"ҚазақстанРеспубликасыҰлттықэкономикаминистрлігі

"КЕЛІСІЛДІ"ҚазақстанРеспубликасыЦифрлық даму, инновациялар жәнеаэроғарыш өнеркәсібі министрлігі


