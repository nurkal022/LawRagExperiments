Риддер қалалық мәслихаты ШЕШТІ:

1. Риддер қалалық мәслихатының 2020 жылғы 16 қыркүйектегі № 46/8-VI "Риддер қаласы бойынша тұрғын үй сертификаттарының мөлшерін және алушылар санатының тізбесін айқындау туралы" шешіміне (Нормативтік құқықтық актілерді мемлекеттік тіркеу тізілімінде № 7610 болып тіркелген) келесі өзгеріс енгізілсін:

2-тармақ жаңа редакцияда жазылсын:

"2. Риддер қаласы бойынша тұрғын үй сертификаттарын алушылар санаттарының тізбесі айқындалсын:

1) облыс, қала әкімдіктеріне бағынышты мемлекеттік мекемелерде және мемлекеттік кәсіпорындарда жұмыс істейтін:

білім ұйымдарындағы педагогикалық қызметкерлері;

денсаулық сақтау ұйымдарындағы медицина қызметкерлері;

арнаулы әлеуметтік қызмет көрсетумен айналысатын әлеуметтік қамсыздандыру ұйымдарының қызметкерлері;

мәдениет және спорт ұйымдарындағы мамандандырылған қызметкерлері;

2) халықтың әлеуметтік жағынан осал топтарының ішінен:

мүгедектігі бар балалар немесе оларды тәрбиелеуші отбасылар;

"Алтын алқа", "Күміс алқа" алқаларымен наградталған көпбалалы аналар немесе бұрын "Батыр ана" атағын алған, сондай-ақ I және II дәрежелі "Ана даңқы" ордендерімен наградталған көпбалалы отбасылар;

толық емес отбасылар.".

2. Осы шешім алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Риддер қалалық мәслихатының хатшысы	|	Е. Нужных


