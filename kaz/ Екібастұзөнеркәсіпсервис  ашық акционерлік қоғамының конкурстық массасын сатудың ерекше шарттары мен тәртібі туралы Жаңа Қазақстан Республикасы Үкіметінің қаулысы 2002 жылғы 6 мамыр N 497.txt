
"Банкроттық туралы" Қазақстан Республикасының 1997 жылғы 21 қаңтардағы Z970067_ Заңына сәйкес және "Екібастұзөнеркәсіпсервис" ашық акционерлік қоғамын банкрот деп тану туралы сот шешімінің қабылдануына байланысты, сондай-ақ еліміздің экономикасы үшін оның маңызды стратегиялық мәнін ескере отырып, Қазақстан Республикасының Үкіметі қаулы етеді: 1. "Екібастұзөнеркәсіпсервис" ашық акционерлік қоғамының (бұдан әрі - "Екібастұзөнеркәсіпсервис" ААҚ) конкурстық массасын сатудың мыналарды көздейтін ерекше шарттары мен тәртібі белгіленсін: 1) "Екібастұзөнеркәсіпсервис" ААҚ-тың конкурстық массасын бірнеше лоттарға бөлу; бірінші лот - "Ударная" және "Трудовая" темір жол станцияларының мүліктік кешендері; екінші лот - өзге мүлік; 2) бірінші лоттың бастапқы бағасын әкімшілік шығыстардың және бірінші, екінші және үшінші кезектегі несие берушілер талаптарының сомаларынан төмен емес етіп белгілеу; 3) өндірістің үздіксіздігін сақтай және табиғатты қорғау объектілерінің жұмысын қамтамасыз ете отырып, банкроттық рәсімін жүргізу. 2. Бірінші лотты сатып алушыларға мынадай қосымша талаптар белгіленсін: 1) Қазақстан Республикасының Энергетика және минералдық ресурстар министрлігімен келісілген мүліктік кешендерді дамытудың және пайдаланудың 2002-2005 жылдарға арналған бағдарламасының болуы; 2) Екібастұз бассейнінің көмірін соңғы бес жыл ішінде жылына екі жарым миллионнан кем емес көлемде пайдалану; 3) "Ударная" және "Трудовая" темір жол станцияларының қызметкерлерімен еңбек шарттарының үздіксіздігін және осы шарттар бойынша сатып алушының құқықтық мұрагерлігін қамтамасыз ету. 3. Мыналардың күші жойылды деп танылсын: 1) "Екібастұзөнеркәсіпсервис" ААҚ-ның иелігіндегі шектеулі мүліктің бір бөлігін сату жөніндегі мамандандырылған ашық аукционды өткізудің ерекше тәртібі мен шарттары туралы" Қазақстан Республикасы Үкіметінің 2000 жылғы 12 ақпандағы N 217 P000217_ қаулысы; 2) "Қазақстан Республикасы Үкіметінің 1995 жылғы 12 шілдедегі N 952 және 2000 жылғы 12 ақпандағы N 217 қаулыларына өзгерістер мен толықтырулар енгізу туралы" Қазақстан Республикасы Үкіметінің 2000 жылғы 21 наурыздағы N 424 P000424_ қаулысының 1-тармағының 2) тармақшасы. 4. Қазақстан Республикасының Мемлекеттік кіріс министрлігі бұрын



қабылданған шешімдерді осы қаулыға сәйкес келтірсін.

5. Осы қаулының орындалуын бақылау Қазақстан Республикасы

Премьер-Министрінің орынбасары К.Қ. Мәсімовке жүктелсін.

6. Осы қаулы қол қойылған күнінен бастап күшіне енеді.



Қазақстан Республикасының

Премьер-Министрі

Мамандар:

Багарова Ж.А.,

Қасымбеков Б.А.











