БҰЙЫРАМЫН:

1. "Балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеу қағидаларын бекіту туралы" Қазақстан Республикасы Мәдениет және спорт министрінің 2021 жылғы 27 сәуірдегі № 120 бұйрығына (Нормативтік құқықтық актілердің мемлекеттік тіркеу тізілімінде № 22631 болып тіркелген) мынадай өзгерістер енгізілсін:

кіріспе мынадай редакцияда жазылсын:

"Дене шынықтыру және спорт туралы" Қазақстан Республикасы Заңының 7-бабының 65-8) тармақшасына сәйкес БҰЙЫРАМЫН :";

көрсетілген бұйрықпен бекітілген Балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеу қағидалары осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Мәдениет және спорт министрлігінің Спорт және дене шынықтыру істері комитеті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасының Әдiлет министрлiгiнде мемлекеттiк тiркелуін;

2) осы бұйрық қолданысқа енгізілгеннен кейін үш жұмыс күні ішінде оны Қазақстан Республикасы Мәдениет және спорт министрлігінің интернет-ресурсында орналастыруды;

3) осы тармақта көзделген іс-шаралар орындалғаннан кейін үш жұмыс күні ішінде Қазақстан Республикасы Мәдениет және спорт министрлігінің Заң қызметі департаментіне іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасы Мәдениет және спорт вице-министріне жүктелсін.

4. Осы бұйрық алғашқы ресми жарияланған күнінен кейін он күнтізбелік күн өткен соң қолданысқа енгізіледі.



министрдің міндетін атқарушы Н. Дауешов


"КЕЛІСІЛДІ"Қазақстан РеспубликасыБілім және ғылым министрлігі
"КЕЛІСІЛДІ"Қазақстан РеспубликасыДенсаулық сақтау министрлігі
"КЕЛІСІЛДІ"Қазақстан РеспубликасыЕңбек және халықты әлеуметтікқорғау министрлігі
"КЕЛІСІЛДІ"Қазақстан РеспубликасыҚаржы министрлігі
"КЕЛІСІЛДІ"Қазақстан РеспубликасыҰлттық экономика министрлігі
"КЕЛІСІЛДІ"Қазақстан РеспубликасыЦифрлық даму, инновациялар жәнеаэроғарыш өнеркәсібі министрлігі



	|	министрдің міндетін атқарушы2022 жылғы 28 сәуірдегі№ 109 БұйрыққақосымшаҚазақстан РеспубликасыМәдениет және спортминистрінің2021 жылғы 27 сәуірдегі№ 120 бұйрығыменбекітілген

Балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеу қағидалары
1-тарау. Жалпы ережелер
1. Осы Балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеу қағидалары (бұдан әрі – Қағидалар) "Дене шынықтыру және спорт туралы" Қазақстан Республикасы Заңының (бұдан әрі – Заң) 7-бабының 65-8) тармақшасына сәйкес әзірленді және балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеу тәртібін айқындайды.

2. Осы Қағидаларда мынадай ұғымдар пайдаланылады:

1) оператор – облыстың, республикалық маңызы бар қаланың және астананың жергілікті атқарушы органы немесе осы Қағидаларға сәйкес мемлекеттік спорттық тапсырысты орналастыру рәсімін әкімшілендіруді орындауға уәкілеттік берілген оның құрылымдық бөлімшесі;

2) өнім беруші – білім беру ұйымдарынан басқа, меншік нысанына, ведомстволық бағыныстылығына, типтері мен түрлеріне қарамастан заңды тұлға немесе жеке кәсіпкер;

3) баланың заңды өкілдері – Қазақстан Республикасының заңнамасына сәйкес балаға қамқорлық жасауды, бiлiм, тәрбие берудi, оның құқықтары мен мүдделерiн қорғауды жүзеге асыратын ата-аналар (ата-ана), бала асырап алушылар, қорғаншы немесе қамқоршы, баланы қабылдайтын ата-ана (баланы қабылдайтын ата-аналар), патронат тәрбиешi және оларды алмастырушы басқа да адамдар.

2-тарау. Мемлекеттік спорттық тапсырысты орналастыру тәртібі
3. Балалар мен жасөспірімдерге арналған спорт секцияларында мемлекеттік спорттық тапсырысты (бұдан әрі – мемлекеттік тапсырыс) орналастыру мыналарды қамтиды:

1) мемлекеттік тапсырысты орналастыру үшін өнім берушілерді іріктеу;

2) спорт секцияларына орындарды бөлу тәртібі.

Мемлекеттік тапсырысты орналастыру оператордың тиісті жылға арналған бюджетінде көзделген қаражат көлемінде өнім берушілер арасында жүзеге асырылады.

Оператор мемлекеттік тапсырысты қаржыландыру жоспарының жобасын күнтізбелік жылдың толық көлемінде жасайды және жыл сайын жоспарланатын жылдың алдындағы жылдың 31 қазанынан кешіктірілмейтін мерзімде оператордың ресми интернет-ресурсында орналастырады.

Оператор мемлекеттік тапсырысты қаржыландырудың бекітілген жоспарын ол бекітілгеннен кейін 5 (бес) жұмыс күнінен кешіктірілмейтін мерзімде оператордың ресми интернет-ресурсында жыл сайын орналастырады.

Балалар контингентін жинақтауды цифрландыру саласындағы уәкілетті органның ақпараттық жүйесінде (бұдан әрі – ақпараттық жүйе) баланың заңды өкілдерінің белгілі бір өнім берушіге берген электрондық өтініштері негізінде автоматты түрде жүзеге асырылады. Балалар контингентін жинақтау кезінде ақпараттық жүйе осы Қағидалардың 11 және 12-тармақтарында көзделген кезектілікті басшылыққа ала отырып, балалар мен жасөспірімдерге арналған спорт секцияларына (бұдан әрі – спорт секциялар) орындар бөледі.

Мемлекеттік тапсырысты орналастыру, балалар контингентін жинақтау, сондай-ақ өнім берушінің, оператордың және баланың заңды өкілінің осы процестерге байланысты өзге де ілеспе функционалдық операциялары өнім беруші және баланың заңды өкілі үшін өтеусіз жүзеге асырылады;

3) электронды және жалпыға қолжетімді форматтарда мемлекеттік тапсырысты орналастырудың, оның сапасын бақылаудың және мақсатты игерілуінің барлық кезеңдері мен рәсімдерін орындалуын қамтамасыз ету.

1-параграф. Мемлекеттік тапсырысты орналастыру үшін өнім берушілерді іріктеу
4. Мемлекеттік тапсырысты орналастыруға қатысу үшін өнім беруші ақпараттық жүйе арқылы операторға мынадай құжаттарды қоса бере отырып, осы Қағидаларға 1-қосымшаға сәйкес нысан бойынша өтініш береді:

1) жеке тұлғалар үшін – жеке кәсіпкер ретінде қызметті бастағаны туралы хабарлама немесе жеке кәсіпкер талоны, немесе жеке кәсіпкер куәлігі, заңды тұлғалар үшін – заңды тұлғаны мемлекеттік тіркеу (қайта тіркеу) туралы анықтама;

2) спорт секция қызметін ұйымдастыруға пайдалану үшін өнім берушінің меншігіндегі және (немесе) өзге де заңды негіздегі жылжымайтын мүлікке құқық белгілейтін құжаттарды ұсынады.

Жылжымайтын мүлікті пайдалану құқығын растайтын құжаттың мерзімі өнім беруші өтініш берген күннен кейін кемінде 10 (он) айды құрайды.

Мемлекеттік меншіктегі жылжымайтын мүлікті пайдаланған жағдайда қызмет көрсету туралы шарт ұсынылады, онда құқық белгілейтін құжаттарды ұсына отырып, көрсетілетін қызметті беруші тікелей теңгерім ұстаушы болып табылады;

3) өнім беруші бекіткен спорт түрлерінен оқу бағдарламасы, мыналарды қамтиды:

оқу бағдарламасының мақсаттары мен міндеттері;

болжамды спорттық нәтижелер;

оқу дәрежелері бойынша сабақтардың мазмұны (Қазақстан Республикасы Мәдениет және спорт министрінің 2021 жылғы 27 сәуірдегі № 119 бұйрығымен бекітілген мемлекеттік спорттық тапсырысты жан басына шаққандағы нормативтік қаржыландыру әдістемесіне (Нормативтік құқықтық актілердің мемлекеттік тіркеу тізілімінде № 22633 болып тіркелген) (бұдан әрі – Әдістеме) сәйкес бір тақырыпқа жұмсалатын сабақтардың санын көрсете отырып, күнтізбелік бір жылға сабақтардың тақырыптарын тізбектеу));

сабақтарды қамтамасыз ету үшін материалдық-техникалық жарақтандырудың сипаттамасы;

сабақтарды өткізу кестесі;

баланың заңды өкілдері үшін ішкі іс-шараларды, оның ішінде жарыстық (конкурстық), есептік іс-шараларды және ашық сабақтарды өткізудің жоспарланған кестесі;

сабақ өткізу үшін қажетті балалардың жеке мүкәммалы мен киім-кешегі туралы мәліметтер;

спорт секциясына бару регламенті;

4) осы Қағидалардың 5-тармағында көрсетілген құжаттар мен мәліметтерді қоса бере отырып, балалармен сабақ өткізу үшін тартылатын қызметкерлердің тізімі.

5. Өнім берушінің балалармен сабақ өткізетін әрбір қызметкеріне, өтінішке мынадай құжаттар мен мәліметтерді қамтитын ақпарат қоса беріледі:

1) тегі, аты, әкесінің аты (бар болса), жеке сәйкестендіру нөмірі;

2) мынадай тәсілдердің бірімен кәсіби спорт бейінін растайтын құжаттар:

кадрларды даярлау бағыты бойынша техникалық және кәсіптік (арнайы орта, кәсіптік орта) немесе жоғары білімі туралы дипломның көшірмесі: "Дене шынықтыру және спорт" немесе "Дене шынықтыру" мамандығы бойынша педагогикалық ғылымдар;

"Қазақстан Республикасының спорт шебері" немесе "Қазақстан Республикасының халықаралық дәрежедегі спорт шебері" немесе "Қазақстан Республикасының Еңбек сіңірген спорт шебері" немесе "Кеңестік Социалистік Республикалар Одағының спорт шебері" спорттық атақтары бар тұлғаларға - техникалық және кәсіптік (арнайы орта, кәсіптік орта) немесе жоғары білімі туралы дипломның, бейінді спорт түрі бойынша жоғарыда көрсетілген спорттық атақтарды беру туралы куәліктің және Қазақстан Республикасының дене шынықтыру және спорт саласындағы уәкілетті органы жанындағы жаттықтырушылардың біліктілігін арттыру курстарынан өткені туралы құжаттың көшірмесі;

3) Қазақстан Республикасы Денсаулық сақтау министрінің 2020 жылғы 19 қазандағы № ҚР ДСМ-138/2020 бұйрығымен бекітілген Қазақстан Республикасының азаматтарын алғашқы көмек көрсету дағдыларына оқыту қағидаларына (Нормативтік құқықтық актілердің мемлекеттік тіркеу тізілімінде № 21464 болып тіркелген) нысан бойынша өтініш берілген күнге қарай 24 (жиырма төрт) айдан кешіктірмей берілген сертификат, немесе жоғары (жоғары оқу орнынан кейінгі) және/немесе орта кәсіптік медициналық білімі туралы дипломның көшірмесі;

4) өтініш берілген күнге күнтізбелік 10 (он) күннен кешіктірілмей берілген соттылықтың болуы немесе болмауы туралы мәліметтер, сонымен қатар қызметкердің Қазақстан Республикасы Еңбек кодексінің 26-бабының 2-тармағының 3) тармақшасында көзделген талаптарға сәйкестігі;

5) өтініш берілген күнге күнтізбелік 10 (он) күннен кешіктірілмей берілген наркологиялық ұйымда диспансерлік бақылауда тұрғаны/тұрмағаны туралы мәліметтер;

6) өтініш берілген күнге күнтізбелік 10 (он) күннен кешіктірілмей берілген психоневрологиялық ұйымда диспансерлік бақылауда тұрғаны/тұрмағаны туралы мәліметтер;

7) өтініш берілген күнге күнтізбелік 10 (он) күннен кешіктірілмей берілген туберкулезге қарсы мамандырылған ұйымда (туберкулезбен ауыратындардың диспансерлік бақылауда тұрғаны/тұрмағаны) туралы мәліметтер.

Өнім беруші толықтыру енгізу қажет болса, ақпараттық жүйе арқылы растаушы құжаттарды қоса отырып деректерге (қызметкерлер, жылжымайтын мүлікке құқық белгілейтін құжаттар бойынша, оқу бағдарламасына) түзетулер енгізуге құқылы.

Өнім беруші осы Қағидаларының 4, 5 және 6-тармақтарына сәйкес болса, оператор 5 (бес) жұмыс күні ішінде өнім берушінің енгізген толықтыруларын мақұлдайды, сәйкес болмаса кері қайтарады.

6. Өтінішке қоса берілетін құжаттар мен мәліметтер операторға олардағы ақпаратты сәйкестендіру үшін жеткілікті сапада орындалған электрондық құжаттар түрінде ұсынылады.

Өтініш беру ақпараттық жүйесінде орналастырылатын және мемлекеттік тапсырысты орналастыруға қатысатын тараптардың өзара қарым-қатынастарын реттейтін оператордың жария офертасына өнім берушінің акцептімен сүйемелденеді.

7. Оператор өтінішті өнім берушінің өтініш берген күнінен бастап 10 (он) жұмыс күні ішінде қарайды.

Өтінішті қарау қорытындылары бойынша өнім беруші осы Қағидалардың 4, 5 және 6-тармақтарында көзделген талаптарға сәйкес келген жағдайда мемлекеттік тапсырысты орналастыруға қатысатын өнім берушілердің тізіміне енгізіледі. Өнім беруші осы Қағидаларының 4, 5 және 6-тармақтарында көзделген талаптарға сәйкес келмеген жағдайда, өнім берушіге дәлелді бас тарту жіберіледі.

8. Мемлекеттік тапсырысты орналастыруға қатысатын өнім берушілер тізіміне енгізілген өнім беруші осы Қағидаларға 2-қосымшаға сәйкес нысан бойынша ақпараттық жүйе арқылы операторға өтініш жіберу арқылы өз бастамасы бойынша тізімнен шығарылады.

2-параграф. Спорт секцияларына орындарды бөлу тәртібі
9. Өнім беруші спорт секцияларында орындар босаған жағдайда, олар бойынша мәліметтерді ақпараттық жүйеге енгізеді, ал оператор Қазақстан Республикасы Мәдениет және спорт министрінің 2021 жылғы 27 сәуірдегі № 121 бұйрығымен бекітілген Балалар мен жасөспірімдерге арналған спорт секцияларын жан басына шаққандағы нормативтік қаржыландыру қағидаларында (Нормативтік құқықтық актілердің мемлекеттік тіркеу тізілімінде № 22637 болып тіркелген) көзделген мемлекеттік қаржыландыру көлемдерін оларды кейіннен бөлу кезінде ескереді.

Бос орындарды ақпараттық жүйе баланың заңды өкіліне спорт секциясына қабылдау үшін электрондық ваучер бере отырып, балалар арасында олардың кезектілігіне сәйкес бөледі.

10. Спорт секциясына қабылдау үшін ваучер алу үшін баланың заңды өкілі кезекке қою үшін электрондық өтініш (бұдан әрі – өтініш) береді.

Өтініш берген кезде баланың заңды өкілі оның отбасы бала тұратын аудан (шағын учаскесі) бойынша спорт секцияларына мұқтаждығы туралы ақпаратпен электронды анкета толтырады.

Ваучер, оператор оны алған бала туралы ақпаратты тіркейтін, бала қабылданатын өнім берушінің спорттық секциясын және балаға бөлінетін қаржыландыру көлемін көрсететін бірегей нөмір болып табылады. Берілген ваучер туралы ақпарат электрондық хабарлама арқылы баланың заңды өкіліне жіберіледі.

Баланың заңды өкілі арыз беруді жеке өзі жүзеге асырады. Осы талаптың бұзылуы анықталған кезде оператор кезектегі өтініштің және ол бойынша берілген ваучердің күшін жояды.

Мемлекеттік спорт, шығармашылық және білім беру тапсырыстар шеңберінде ел ауқымында бір балаға спорт секциялары немесе шығармашылық үйірмелері қызметтеріне кезекте баланың заңды өкілінің екіден көп емес өтінішінің болуына жол беріледі.

Баланың тұрғылықты жері өзгерген жағдайда баланың заңды өкілі өнім берушіге кезекке қоюға бұрын берілген өтінішті кері қайтарып алу туралы электрондық өтініш жібереді және баланың жаңа тұрғылықты жері бойынша кезекке қоюға қайта өтініш береді.

11. Спорт секциясына қабылдау кезегі ақпараттық жүйеде автоматты режимде жүргізіледі және баланың тегі, аты, әкесінің аты (ол болған кезде), өтініштің нөмірі мен берілген күні көрсетілген ваучер алуға кезекте тұрғандардың тізімін, сондай-ақ өнім берушінің ұсынған мәліметтері негізінде бөлуге берілген орындардың тізімін қамтиды.

Кезек өнім берушінің әрбір спорт секциясына жеке қалыптастырылады және балалардың заңды өкілдері берген өтініштерден тұрады. Кезектегі өтініштер олардың берілген күні бойынша, секундқа дейінгі дәлдікпен сұрыпталады, жеңілдіктері жоқ және бір-біріне қатысты тең мәнді болады.

Кезектегі позиция балалардың кезектен шығуы себебінен кему жағына және өнім беруші ваучерлерін жойған балалардың кезекке оралуы себебінен өсу жағына қарай жылжиды.

Кезекте орын ауыстыруға жол берілмейді.

12. Орындарды бөлу және ваучерлерді беруді күн сайын Нұр-Сұлтан қаласының уақыты бойынша сағат 18:00-де ақпараттық жүйе автоматты режимде жүзеге асырады.

Ваучерлер өнім берушілердің тізіміне енгізілген өнім берушілерден спорт секцияларындағы бос орындарға кезек тәртібімен беріледі. Ваучер берілгеннен кейін баланың заңды өкілінің өтініші кезектен алынады.

Ваучердің қолданылу мерзімі 10 (он) жұмыс күнін құрайды, осы уақыт ішінде баланың заңды өкілі спорт секциясына қабылдау үшін қажетті құжаттарды жинауды және өнім берушімен шарт жасасуды жүзеге асырады.

Ваучер атаулы болып табылады және айырбастауға жатпайды. Ваучердің қолданылу мерзімі ұзартылмайды, мерзімі өткен ваучер автоматты түрде жойылады. Баланың заңды өкілі қажет болған жағдайда, кезекке қоюға қайта өтініш береді.

Өнім берушілерден өтінім қабылдау, орындарды бөлу және ваучерлер беру тиісті қаржы жылының 1 қаңтарынан 30 қарашасына дейін жүргізіледі.

1 желтоқсаннан 31 желтоқсанға дейін ақпараттық жүйеде өтінім қабылдау, орындарды бөлу және ваучерлер беру келесі жылдың бірінші жұмыс күніне дейін тоқтатылады.

Мемлекет тарапынан өнім берушілердің амалсыз тұрып қалуына әкеп соғатын, оның ішінде карантин, әлеуметтік, табиғи және техногендік сипаттағы төтенше жағдайлар салдарынан балалар спорт секциясына бара алмайтын шектеу шаралары белгіленген жағдайда, орындарды бөлу және ақпараттық жүйенің ваучерлер беруі уақытша тоқтатыла тұрады.

Эпидемиологиялық жағдайға байланысты тиісті әкімшілік-аумақтық бірліктерде (жекелеген объектілерде) бас мемлекеттік санитариялық дәрігердің қаулысы негізінде спорт секцияларында қашықтықтан сабақтар өткізуге жол беріледі.

13. Жыл сайын 1-31 тамыз және 1-28 ақпан аралығында оператор бұрын кезекке қоюға өтініш берген, кезекте тұру мерзімі үш айдан асатын және баланы спорт секцияға қабылдау үшін ваучерлер алынбаған балалардың заңды өкілдерінің кезекті электрондық растау рәсімін жүзеге асырады.

Баланың заңды өкілі электрондық түрде кезекте тұруға одан әрі мүдделілігін растайды немесе баланың заңды өкілінің растауы болмаған жағдайда оператор өтінішті кезектен алып тастайды.

Қажет болған жағдайда баланың заңды өкілі кезекке қоюға қайта өтініш беруді жүзеге асырады.

14. Өнім беруші спорт секциясындағы орындарды, оның ішінде берілген ваучері бар орындарды қайтарып алу себебін көрсете отырып, кері қайтарып алады.

Ваучер берілген орынды қайтарып алу баланың заңды өкілінің өтінішті беру күні мен уақытына сәйкес позицияға кезектегі бастапқы өтінішін қалпына келтіреді.

15. Ақпараттық жүйе автоматты режимде төмендегі ақпаратты өзектендіреді және ресми интернет-ресурста орналастырады:

1) елді мекеннің аудандарындағы (шағын учаскелері) спорт секцияларына сұраныс туралы мәліметтер;

2) келесі қаржы жылына арналған мемлекеттік тапсырысты қаржыландыру жоспары туралы мәліметтер;

3) ағымдағы қаржы жылында мемлекеттік тапсырысты қаржыландыру жоспарының ай сайын орындалуы туралы мәліметтер;

4) спорт секциясының рейтингі туралы мәліметтер;

5) оператор балаларға арнап ұйымдастыратын аудандық, қалалық және өңірлік конкурстардың, байқаулар мен жарыстардың тегін іс-шараларының күнтізбесі;

6) өнім берушідегі орындардың босау хронологиясы;

7) ваучерлерді беру хронологиясы.

16. Оператор мемлекеттік тапсырыс рәсімдерін орындау барысында жинақталатын мәліметтерді Қазақстан Республикасының мемлекеттік органдарының бірыңғай көлік ортасы периметрінің ішінде физикалық орналасқан ақпараттық жүйенің серверлерінде және ақпарат жеткізгіштерінде сақтауды жүзеге асырады.

Мемлекеттік тапсырыс міндеттерін жүзеге асыратын ақпараттық жүйенің компоненттері:

1) "электрондық үкіметтің" сыртқы шлюзі арқылы Интернет желісін пайдаланушылармен өзара іс-қимыл жасайды;

2) Қазақстан Республикасы Үкіметінің 2016 жылғы 20 желтоқсандағы № 832 қаулысымен бекітілген Ақпараттық-коммуникациялық технологиялар және ақпараттық қауіпсіздікті қамтамасыз ету саласындағы бірыңғай талаптарға сәйкес ақпараттық қауіпсіздікті қамтамасыз ету саласындағы уәкілетті органда ақпараттық қауіпсіздікті қамтамасыз ету саласындағы екінші деңгейден төмен емес ақпараттандыру объектілеріне қойылатын талаптарға сәйкестігіне ақпараттық қауіпсіздікке жүргізілген сынақтардың сәтті нәтижесі туралы акт алады;

3) мемлекеттік білім беру және тапсырысын алуға кезекте тұрған және алатын балалар, осы процеске қатысатын өнім берушілер мен олардың қызметкерлері бойынша ақпарат алмасуды және ақпаратты салыстырып тексеруді, сондай-ақ, бала баратын орта білім беру ұйымы туралы мәліметтерді, оның қорғаншылары мен қамқоршылары туралы мәліметтерді, оның ағымдағы үлгерімі туралы деректерді алуды жүзеге асыру үшін білім беру саласындағы уәкілетті органның ақпараттық жүйесімен интеграцияланады;

4) баланың денсаулық жағдайы туралы анықтаманы және баланың эпидемиологиялық ортасын талдау туралы анықтаманы электрондық түрде алу үшін денсаулық сақтау саласындағы уәкілетті органның ақпараттық жүйесімен интеграцияланады;

5) іркілістер жағдайында жұмысқа қабілеттілікті тез қалпына келтіру мүмкіндігі үшін жинақталған деректерді резервтейді.

3-тарау. Спорт секцияларының жұмыс істеу тәртібі
17. Спорт секцияларының жұмыс істеуі мыналарды қамтиды:

1) сабақтар өткізуге арналған үй-жайға қойылатын талаптар;

2) балаларды қабылдау, есепке алу және дамыту.

Спорт секцияларының жұмыс істеуін өнім беруші сабақтар өткізуге арналған үй-жайларды жарақтандыруға қойылатын талаптарды ескере отырып және Әдістемеге сәйкес спорт секцияларының түрлеріне қойылатын талаптарды ескере отырып жүзеге асырады.

1-параграф. Сабақтар өткізу үшін үй-жайға қойылатын талаптар
18. Сабақ өткізуге арналған үй-жай орналасқан ғимарат таза және жұмыс істейтін бөлек санитариялық тораппен және мыналармен жабдықталады:

дәретханамен. Кәрізденбеген жерде санитариялық-аулалық қондырғылар орнатуға жол беріледі;

ыстық және суық суы бар қолжуғышпен;

жеке гигиена құралдарымен, оның ішінде дәретхана қағазымен және сабынмен;

жарықтандыру;

қол кептіргішпен немесе бір рет қолданылатын қағаз сүлгімен.

19. Сабақ өткізуге арналған үй-жай топтағы балалардың рұқсат етілген санынан кем емес мөлшерде жеке шкафтармен, киім ауыстыратын орынмен жабдықталады.

20. Мұз қабатын пайдаланатын спорт түрлері бойынша сабақтар өткізуге арналған үй-жайларды қоспағанда, сабақтар өткізуге арналған үй-жайлар, санитарлық торап пен киім шешетін бөлмелер жылытылады және күзгі-қысқы кезеңде кемінде 20°С температураны қамтамасыз етеді.

Сабақ өткізуге арналған үй-жайдың табиғи жарық түсетін және желдету мүмкіндігі бар терезелері болады немесе ішке тарты-сыртқа тарату желдеткішімен жабдықталады.

21. Сабақтар өткізуге арналған үй-жайларды күтіп ұстау Қазақстан Республикасы Денсаулық сақтау министрінің 2021 жылғы 5 тамыздағы № ҚР ДСМ-76 бұйрығымен бекітілген "Білім беру объектілеріне қойылатын санитариялық-эпидемиологиялық талаптар" санитариялық қағидаларында (Нормативтік құқықтық актілерін мемлекеттік тіркеу тізілімінде № 23890 болып тіркелген) көзделген талаптарға сәйкес жүзеге асырылады.

Дене, психикалық, интеллектуалдық және басқа да ерекшеліктері бар адамдар үшін үй-жайлар Қазақстан Республикасы Инвестициялар және даму министрлігінің Құрылыс және тұрғын үй-коммуналдық шаруашылық істері комитеті төрағасының 2018 жылғы 12 маусымдағы № 131-нқ бұйрығымен бекітілген 3.06-101-2012 "Халықтың мобилді топтары үшін қолжетімділікті ескере отырып, ғимараттар мен құрылыстарды жобалау. Жалпы ережелер" Қазақстан Республикасының қағидалар жинағында көзделген талаптарға сәйкес келеді.

2-параграф. Балаларды қабылдау, есепке алу және дамыту
22. Ваучерде көрсетілген өнім беруші мен баланың заңды өкілі арасында ваучердің қолданылу мерзімі ішінде спорт секциясында сабақ өткізу қызметін көрсетуге шарт жасалады.

Өнім беруші мен баланың заңды өкілі арасында шарт жасасу әрбір ваучер бойынша жеке жүзеге асырылады.

23. Баланың заңды өкілі өнім берушінің біліктілігін және сабақтарды өткізу шарттарын бағалау мақсатында өнім берушімен шартқа қол қою немесе қол қоймау туралы шешім қабылдау үшін ваучердің қолданылу мерзімі кезеңінде кемінде екі сынақ сабағына қатысуға рұқсат етеді.

24. Шарт жасасу үшін баланың заңды өкілі өнім берушіге мынадай құжаттарды ұсынады:

1) спорт секциясына қабылдауға еркін нысандағы өтініші;

2) баланың суреті;

3) баланың туу туралы куәлігінің көшірмесі;

4) "Денсаулық сақтау саласындағы есепке алу құжаттамасының нысандарын бекіту туралы" Қазақстан Республикасы Денсаулық сақтау министрінің міндетін атқарушының 2020 жылғы 30 қазандағы № ҚР ДСМ-175/2020 бұйрығымен бекітілген 027/е нысаны (Нормативтік құқықтық актілердің мемлекеттік тіркеу тізілімінде № 21579 болып тіркелген) бойынша берілген медициналық-санитариялық алғашқы көмек көрсететін медициналық ұйымнан анықтама;

5) баланың заңды өкілінің жеке басын куәландыратын құжаттың көшірмесі.

Мүмкіндіктері шектеулі немесе ерекше білім берілуіне қажеттілігі бар балалар тобына қабылдау үшін баланың заңды өкілі өнім берушіге оның мәртебесін растайтын құжатты ұсынады.

25. Өнім беруші шарт жасасудан мынадай жағдайларда бас тартады:

1) баланың заңды өкілі осы Қағидалардың 24-тармағында көзделген құжаттардың толық топтамасын ұсынбағанда;

2) баланың заңды өкілі анық емес және бұрмаланған ақпарат бергенде;

3) баланы спорт секциясына қабылдауға кедергі келтіретін медициналық қарсы көрсетілімдер болғанда.

Ерекше білім беру қажеттіліктері бар немесе мүмкіндіктері шектеулі баланы спорт секциясына қабылдау мүмкіндігін бағалау өнім берушінің қалауы бойынша айқындалады.

26. Баланы спорт секциясына қабылдау шарт жасалған күннен кейінгі келесі күні жүзеге асырылады.

27. Қажеттілікке байланысты өнім беруші балалардың заңды өкілдерін алдын ала хабардар ете отырып, сабақ кестесіне өзгерістер енгізеді, топтардағы балалар санын түзетеді.

28. Өнім беруші күнтізбелік жылға арналған жұмыс жоспарын жасайды және онымен әрбір баланың заңды өкілін таныстырады.

Жұмыс жоспары мыналарды қамтиды:

1) аптасына сабақтардың саны мен кестесі;

2) жарыстық (конкурстық) іс-шаралардың болжамды кестесі;

3) балалар іссапарлары мен жиындарының болжамды кестесі;

4) баланың заңды өкілдері алдында есеп беру жастарының болжамды кестесі.

29. Өнім беруші спорт секциясына қатысатын әрбір бала бойынша қағаз немесе электрондық тасымалдағышта портфолио жүргізеді, оған бейне - және фотоматериалдар мен олар туралы ақпарат енгізіледі:

баланың жыл ішіндегі физикалық даму көрсеткіштері;

жарыстық (конкурстық) іс-шараларға қатысу нәтижелері туралы;

іссапарлар мен жиындарға қатысу;

баланың заңды өкілдерінің алдында есеп беру жарыстарға қатысу;

жаттығу сабақтарына қатысуы;

денсаулық сақтау ұйымдарында медициналық қарап-тексеруден өту нәтижелері бойынша баланы спорт секциясында оқуға жіберуге немесе жібермеуге құқығы.

30. Өнім беруші баланы спорттық секциядан мынадай негіздер бойынша бір жақты тәртіпте шығарады:

1) мектеп каникулдары, сауықтыру лагерьлеріндегі демалыс, оңалту іс-шараларынан өту және/немесе мүмкіндіктері шектеулі балаларды, ерекше білім беру қажеттіліктері бар балаларды емдеу кезеңін, сондай-ақ, конкурстарға, фестивальдарға, жарыстарға, олимпиадаларға қатысу кезеңін қоспағанда оқу-жаттығу жиындарында – заңды өкілінің өтініші бойынша, санаторий – курорттық ұйымдарда болуы-растайтын құжаттарды ұсынған кезде, себепсіз қатарынан 3 (үш) өткізіп алынған сабақтар болған кезде;

2) спортық секцияға бару регламентін сақтамағаны үшін;

3) денсаулық сақтау ұйымы растаған, баламен сабақ өткізуге кедергі келтіретін, баланың медициналық қарсы көрсетілімдері немесе эмоциялық-ерік саласының бұзылыстары болған кезде;

4) шарт талаптары сақталмаған кезде.

Бала оқудан шығарылған кезде өнім беруші 10 (он) жұмыс күні ішінде баланың заңды өкіліне баланың портфолиосын береді.


	|	Балалар мен жасөспірімдергеарналған спорт секцияларындамемлекеттік спорттықтапсырысты орналастыру жәнеолардың жұмыс істеуіқағидаларына1-қосымшаНысанМемлекеттік спорттық тапсырысоператорына_________________________________________облыстың, республикалықмаңызы бар қаланың жәнеастананың жергілікті атқарушыорганы немесе мемлекеттікспорттық тапсырыстыорналастыру рәсімінәкімшілендіруді орындауғауәкілетті оның құрылымдықбөлімшесі____________________________басшысы атынанбасшының лауазымы, тегі, аты,әкесінің аты (бар болса)өнім берушіден_________________________________________заңды тұлғаның(бизнес сәйкестендіру нөмірі),жеке кәсіпкердің  (жекесәйкестендіру нөмірі) атауы____________________________басшысы атынанбасшының лауазымы, тегі, аты,әкесінің аты (бар болса)_________________________________________________

Мемлекеттік спорттық тапсырысты орналастыруға қатысуға өтініш
Мемлекеттік спорттық тапсырысты орналастыруға қойылатын талаптарды зерделеп, қоса берілген құжаттарды қарап, мені мемлекеттік тапсырысты орналастыруға қатысатын өнім берушілердің тізіміне қосуды сұраймын.

Мемлекеттік спорттық тапсырысты жан басына шаққандағы нормативтік қаржыландыру әдістемесіне сәйкес мынадай спорт секцияларының қызметтерін көрсетуді жоспарлап отырмын:


Р№/с№	|	Спорт түрі	|	Балалар тобының түрі (инклюзивті, интеграцияланған, арнайы)	|	Балалардың жасы мен жынысы	|	Сабақтардыңөткізілуі	|	Елдімекеннің ауданы(шағын шағын учаскесі)	|	Қызмет көрсету мекен-жайы
1	|	2	|	3	|	4	|	5	|	6	|	7

Осымен балалар мен жасөспірімдерге арналған спорт секцияларында мемлекеттік спорттық тапсырысты орналастыру қағидаларында және олардың жұмыс істеуінде көзделген талаптармен, балалар мен жасөспірімдерге арналған спорт секцияларын жан басына нормативтік қаржыландыру қағидаларымен және мемлекеттік спорттық тапсырысты жан басына нормативтік қаржыландыру әдістемесімен танысқанымды растаймын.

Қосымша: құжаттар ________ парақта

Ұйым басшысы _______________________________  қолы, тегі, аты, әкесінің аты (бар болса)

Толтырылған күні


	|	Балалар мен жасөспірімдерге арналған спорт секцияларында мемлекеттік спорттық тапсырысты орналастыру және олардың жұмыс істеуі қағидаларына
	|	2-қосымша
	|	Нысан
	|	Мемлекеттік спорттық тапсырыс операторына
	|	_________________________________________
	|	облыстың, республикалық маңызы бар қаланың
	|	және астананың жергілікті атқарушы органы немесе
	|	мемлекеттік спорттық тапсырысты орналастыру рәсімін
	|	әкімшілендіруді орындауға уәкілетті оның құрылымдық бөлімшесі
	|	______________________________басшысы атынан
	|	басшының лауазымы, тегі, аты, әкесінің аты (бар болса)
	|	өнім берушіден
	|	_________________________________________
	|	заңды тұлғаның (бизнес сәйкестендіру нөмірі) ,
	|	жеке кәсіпкердің (жеке сәйкестендіру нөмірі) атауы
	|	_____________________________басшысы атынан
	|	басшының лауазымы, тегі, аты, әкесінің аты (бар болса)
	|	_________________________________________________

Өтініш
Мені мемлекеттік спорттық тапсырысты орналастыруға қатысатын өнім берушілер тізімінен мынадай себеп бойынша шығаруды өтінемін: __________________________________________________________________ себебін сипаттау Ұйым басшысы              _________________________________ қолы, тегі, аты, әкесінің аты (бар болса) Толтырылған күні

