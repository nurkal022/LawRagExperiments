БҰЙЫРАМЫН:

1. "Мемлекеттік қорғаныстық тапсырыс шеңберінде ғылыми зерттеулерді ұйымдастыру және жүргізу қағидаларын бекіту туралы" Қазақстан Республикасының Индустрия және инфрақұрылымдық даму министрінің 2019 жылғы 7 қарашадағы № 829 бұйрығына (Нормативтік құқықтық актілерді мемлекеттік тіркеу тізілімінде № 19602 болып тіркелген, 2019 жылғы 21 қарашада Қазақстан Республикасы Нормативтік құқықтық актілерінің эталондық бақылау банкінде жарияланған) мынадай өзгерістер мен толықтырулар енгізілсін:

көрсетілген бұйрықпен бекітілген Мемлекеттік қорғаныстық тапсырыс шеңберінде ғылыми зерттеулерді ұйымдастыру және жүргізу қағидаларында :

2-тармақты мынадай мазмұндағы 5-1) тармақшамен толықтырсын:

"5-1) мемлекеттік қорғаныстық тапсырысты алушы – мемлекеттік қорғаныстық тапсырыстың құрамына кіретін әскери мақсаттағы тауарларды (өнімдерді), қосарланған мақсаттағы (қолданыстағы) тауарларды (өнімдерді), әскери мақсаттағы жұмыстар мен әскери мақсаттағы көрсетілетін қызметтерді сатып алуға арналған өтінімді беретін және тиісті тауарларды (өнімдерді), жұмыстарды, көрсетілетін қызметтерді алатын орталық атқарушы орган, Қазақстан Республикасының Президентіне тікелей бағынатын және есеп беретін мемлекеттік орган, олардың ведомстволары;";

2-тармақты мынадай мазмұндағы 8), 9) және 10) тармақшаларымен толықтырсын:

"8) бас үлгі – осы партияның немесе серияның келесі бұйымдарын шығару мен пайдалану үшін құрылымын және техникалық құжаттамасын пысықтай отырып, мемлекеттік қорғаныстық тапсырысты алушы тәжірибелік әскери пайдалану жолымен қолдануы үшін жаңа немесе түзетілген құжаттама бойынша жасалған, тәжірибелік үлгіні жасау көзделмеген жағдайда жасалатын, жасап шығаруы мен монтаждауының ұзақ циклі бар ұсақ сериялы және дара өндірістің бірінші күрделі бұйымы (кешені);

9) дара (ұсақ сериялы) өнім – бір тапсырыс беруші үшін дайындаланатын және қайта дайындауға көзделмеген бірлі-жарым (ұсақ сериялы) өндірістің өнімі;

10) тәжірибелік үлгі – оны өндіріске шығару және/немесе арнаулы мақсаты бойынша пайдалану мүмкіндігі туралы шешім қабылдау мақсатында оны сынақтан өткізу арқылы оның берілген техникалық талаптарға сәйкестігін тексеру үшін жаңадан жасақталған немесе (жетілдіру, түрін өзгерту мақсатында) қайта жасалған тәжірибелік-конструкторлық және технологиялық жұмыс құжаттамасы бойынша жасап шығарылған әскери мақсаттағы өнімнің үлгісі.";

3-тармақ мынадай редакцияда жазылсын:

"3. Мүдделі орталық атқарушы органдар, Қазақстан Республикасының Президентіне тікелей бағынатын және есеп беретін мемлекеттік органдар уәкілетті органға МҒБ қалыптастыру жөнінде ұсыныстар жібереді.

Уәкілетті орган ұсыныстарды алған күннен бастап 5 (бес) жұмыс күн ішінде МҒБ әзірлейді.

Уәкілетті орган жанынан жұмыс істейтін консультативтік-кеңесші орган (ол болған кезде) мүдделі орталық атқарушы органдардан, Қазақстан Республикасының Президентіне тікелей бағынатын және есеп беретін мемлекеттік органдардан келіп түскен МҒБ қалыптастыру жөніндегі ұсыныстарды қарайды.

МҒБ әзірлегеннен кейін уәкілетті орган 5 (бес) жұмыс күні ішінде МҒБ-ны комиссияға қарауға және мақұлдауға жібереді.";

5 , 6 және 7-тармақтар мынадай редакцияда жазылсын:

"5. Сараптама кеңестері Қазақстан Республикасы Индустрия және инфрақұрылымдық даму министрінің 2019 жылғы 22 қарашадағы № 876 бұйрығымен бекітілген мемлекеттік қорғаныстық тапсырыс шеңберінде ғылыми зерттеулердің сараптамасын жүргізу қағидаларына сәйкес ғылыми зерттеулер бойынша, сондай-ақ орындалған ғылыми зерттеулер бойынша есептерге сараптама жүргізеді.

Сараптама кеңестері алқалы органдар болып табылады және Қорғаныс ғылыми-техникалық комиссиясы мақұлдаған мамандандырылған ғылыми бағыттар бойынша құрылады.

Сараптама кеңестерінің құрамдары қазақстандық құзыретті ғалымдардың, орталық атқарушы органдардың, Қазақстан Республикасының Президентіне тікелей бағынатын және есеп беретін мемлекеттік органдардың, олардың ведомстволарының, ұлттық даму институттарының, ұлттық компаниялардың, қорғаныс-өнеркәсіптік кешені ұйымдарының, ғылыми ұйымдардың, жоғары оқу орындарының, ғылыми қоғамдық бірлестіктердің өкілдерінен құрылады және оларды уәкілетті орган бекітеді.

6. МҒБ-ны қарағаннан және мақұлдағаннан кейін 3 (үш) жұмыс күні ішінде уәкілетті орган мемлекеттік қорғаныстық тапсырысты алушыларға осы Қағидаларға 1-қосымшаға сәйкес нысан бойынша мақұлдаған МҒБ шеңберінде қажетті ғылыми зерттеулерге өтінімдер жібереді.

Мемлекеттік қорғаныстық тапсырысты алушының жанында жұмыс істейтін консультативтік-кеңесші орган (ол болған кезде) қажетті ғылыми зерттеулерге арналған өтінімдерді оларды уәкілетті органға жіберер алдында мақұлдаған МҒБ шеңберінде қарайды.

Мемлекеттік қорғаныстық тапсырысты алушылар 5 (бес) жұмыс күні ішінде уәкілетті органға мақұлданған МҒБ шеңберінде қажетті ғылыми зерттеулерге өтінімдер жібереді.

7. Уәкiлеттi орган мемлекеттік қорғаныстық тапсырысты алушылардан өтінімдерді (бұдан әрі – Өтінімдер) алғаннан кейін 3 (үш) жұмыс күні ішінде осы қағидаларға 2-қосымшаға сәйкес нысан бойынша мемлекеттік қорғаныстық тапсырыс шеңберінде ғылыми зерттеулерді іске асыруға арналған өтінімдерді қалыптастыру үшін субъектілерге жібереді.

Субъектілерге ғылым саласындағы уәкілетті органда ғылыми және (немесе) ғылыми-техникалық қызмет субъектісі ретінде аккредиттелген, мемлекеттік құпияларды құрайтын мәліметтерге рұқсаты бар, сондай-ақ қару-жарақ, әскери техника мен жекелеген қару түрлері, жарылғыш заттар мен оларды қолдана отырып жасалған бұйымдар және (немесе) жедел іздестіру іс-шараларын жүргізуге арналған арнайы техникалық құралдар айналымы саласында лицензияланған заңды тұлғалар жатады.

Тәжірибелік-конструкторлық және технологиялық жұмыстарды орындауға тізілімдегі ұйымдар жіберіледі.";

9 , 10 , 11 , 12 , 13 және 14-тармақтар мынадай редакцияда жазылсын:

"9. Субъектілер 10 (он) жұмыс күні ішінде уәкілетті органға мемлекеттік және орыс тілдерінде өтінімдер енгізеді.

Өтінімдерді алған күннен бастап 3 (үш) жұмыс күні ішінде уәкілетті орган оларды тиісті сараптама кеңесінің қарауына жібереді.

10. Уәкілетті орган сараптама кеңестерінің қорытындыларын алған күннен бастап жұмыс 3 (үш) күн ішінде мемлекеттік қорғаныстық тапсырысты алушыларға сараптама кеңестерінің қорытындыларын қоса бере отырып, өтінімді жібереді.

11. Мемлекеттік қорғаныстық тапсырысты алушылар өтінімдерді алған күннен бастап 5 (бес) жұмыс күні ішінде комиссияға одан әрі шығару үшін ғылыми зерттеулердің тізбесін уәкілетті органға жібереді.

Мемлекеттік қорғаныстық тапсырысты алу кезінде жұмыс істейтін консультативтік-кеңесші орган (ол болған кезде) уәкілетті органға жіберер алдында ғылыми зерттеулердің тізбесін қарайды.

12. Уәкілетті орган комиссияға ғылыми зерттеулер тізбелерін мемлекеттік қорғаныстық тапсырыс жобасына енгізу үшін жібереді.

13. Комиссия ғылыми зерттеулерді республикалық бюджеттен қаржыландыру жөнінде ұсыныстар әзірлейді.

14. Уәкілетті орган Қазақстан Республикасының бюджет заңнамасына сәйкес бюджеттік өтінімді әзірлеу үшін мемлекеттік қорғаныстық тапсырысты алушыларға ғылыми зерттеулерді қаржыландыру жөніндегі комиссияның ұсыныстарын жібереді.";

келесі мазмұндағы 16) және 17) тармақтармен толықтырылсын:

"16. Мынадай жағдайларда:

1) мемлекеттік қорғаныстық тапсырысты алушының негізінде шетелдік үлгі бар және құжаттамасы осы бұйым дайындалуы, жаңғыртылуы (модификациялануы) мүмкін және қойылатын талаптарға сәйкес келетін жаңа бұйымға қажеттілігіні болса:

бір және одан да көп елдерде сериялық түрде жүргізіледі және қарулануға қабылданды;

Қазақстан Республикасында ұқсас климаттық жағдайларда пайдаланылады;

әскери стандарттарға сәйкес келеді;

Қарулы Күштерді жарақтандыруда тұрған қару-жарақ пен әскери техникамен үйлесімді;

2) жаңа бұйымды сатып алу Мемлекеттік қорғаныстық тапсырысты алушының техникалық тапсырмасына сәйкес әзірленген, ғылыми зерттеулер және (немесе) ұқсас бұйымдарды тәжірибелік пайдалану нәтижелеріне негізделген және тиісті сыныптау қоғамының мақұлдауы немесе тиісті мемлекеттің әзірлеуші-ұйымында әскери қабылдау өкілдігі қабылдаған жобалау құжаттамасы бойынша жоспарланса, ғылыми зерттеулер жүргізу талап етілмейді.

17. Бірлі-жарым (ұсақ сериялы) өнімді жасау кезінде тек бұйымның бас үлгісі ғана дайындалады.";

1-қосымша осы бұйрыққа қосымшаға сәйкес редакцияда жазылсын.

2. Қазақстан Республикасы Индустрия және инфрақұрылымдық даму министрлігінің Қорғаныс-өнеркәсіп кешенін дамыту департаменті заңнамада белгіленген тәртіппен:

1) осы бұйрықты Қазақстан Республикасының Әділет министрлігінде мемлекеттік тіркеуді;

2) осы бұйрықты ресми жарияланғаннан кейін Қазақстан Республикасы Индустрия және инфрақұрылымдық даму министрлігінің интернет-ресурсында орналастыруды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Индустрия және инфрақұрылымдық даму вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңИндустрия және инфрақұрылымдық даму министрі	|	Б. Атамкулов


"КЕЛІСІЛДІ"

Қазақстан Республикасының

Білім және ғылым министрлігі

2020 жылғы "__" ______________

"КЕЛІСІЛДІ"

Қазақстан Республикасының

Қаржы министрлігі

2020 жылғы "__" ______________

"КЕЛІСІЛДІ"

Қазақстан Республикасының

Қорғаныс министрлігі

2020 жылғы "__" ______________

"КЕЛІСІЛДІ"

Қазақстан Республикасының

Ішкі істер министрлігі

2020 жылғы "__" ______________

"КЕЛІСІЛДІ"

Қазақстан Республикасының

Мемлекеттік күзет қызметі

2020 жылғы "__" ______________

"КЕЛІСІЛДІ"

Қазақстан Республикасының

Ұлттық қауіпсіздік комитеті

2020 жылғы "__" ______________


	|	Қазақстан РеспубликасыИндустрия жәнеинфрақұрылымдықдаму министрінің2020 жылғы 20 шілдедегі№ 409 бұйрығынақосымша
	|	Мемлекеттік қорғаныстықтапсырыс шеңберінде ғылымизерттеулерді ұйымдастыру жәнежүргізу қағидаларына1-қосымша
	|	Нысан

Мақұлданған мамандандырылған ғылыми бағыттар шеңберінде қажетті ғылыми зерттеулерге арналған өтінім

1.	|	Мамандандырылған ғылыми бағыттың атауы	|	
2.	|	Ғылыми зерттеу түрі	|	
3.	|	Ғылыми зерттеудің болжалды ұзақтығы	|	
4.	|	Ғылыми зерттеудің ұсынылған тақырыбы	|	
5.	|	Ғылыми зерттеу өзектілігінің негіздемесі	|	
6.	|	Ғылыми зерттеудің мақсаты мен міндеттері	|	
7.	|	Күтілетін ғылыми зерттеу нәтижелерінің түрі	|	Түпкілікті өнім
8.	|	Ғылыми зерттеу нәтижелерінің тәжірибелік мақсаты	|	Қандай бөлімшелерге, тұлғалар санаттарына арналған
9.	|	Ғылыми зерттеулерге қойылатын қажетті өзге де талаптар мен техникалық сипаттамалар	|	

Мемлекеттік орган

басшысының орынбасары                               (қолы)

Күні

Ескерту: барлық бағандар Tіmes New Roman қарпімен толтырылады, өлшемі 14, 3 парақтан аспайды.

__________________________

