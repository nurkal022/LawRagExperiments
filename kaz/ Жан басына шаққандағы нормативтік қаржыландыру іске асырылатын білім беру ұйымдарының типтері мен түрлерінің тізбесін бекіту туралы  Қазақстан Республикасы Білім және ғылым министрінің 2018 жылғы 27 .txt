БҰЙЫРАМЫН:

1. "Жан басына шаққандағы нормативтік қаржыландыру іске асырылатын білім беру ұйымдарының типтері мен түрлерінің тізбесін бекіту туралы" Қазақстан Республикасы Білім және ғылым министрінің 2018 жылғы 27 қыркүйетегі № 503 бұйрығына (Нормативтік құқықтық актілерді мемлекеттік тіркеу тізімінде № 17453 болып тіркелген, Қазақстан Республикасы нормативтік құқықтық актілерінің эталондық бақылау банк жүйесінде 2018 жылғы 09 қазанда жарияланған) мынадай өзгеріс енгізілсін:

көрсетілген бұйрыққа қосымша осы бұйрыққа қосымшаға сәйкес редакцияда жазылсын.

2. Қазақстан Республикасы Білім және ғылым министрлігі Техникалық және кәсіптік білім департаменті заңнамада белгіленген тәртіппен:

1) осы бұйрықтың Қазақстан Республикасының Әділет министрлігінде мемлекеттік тіркелуін;

2) осы бұйрық ресми жарияланғаннан кейін оны Қазақстан Республикасы Білім және ғылым министрлігінің интернет-ресурсында орналастыруды;

3) осы бұйрық мемлекеттік тіркеуден өткеннен кейін он жұмыс күні ішінде Қазақстан Республикасы Білім және ғылым министрлігінің Заң департаментіне осы тармақтың 1) және 2) тармақшаларында қарастырылған іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік жасайтын Қазақстан Республикасының Білім және ғылым вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңБілім және ғылым министрі	|	А. Аймагамбетов


"КЕЛІСІЛДІ"

Қазақстан Республикасы

Мәдениет және спорт министрлігі

"___"_______ 2021 жыл


	|	Бұйрығына қосымшаҚазақстан РеспубликасыныңБілім және ғылым министрі2021 жылғы 7 сәуірдегі№ 151
	|	Қазақстан РеспубликасыБілім және ғылым министрінің2018 жылғы 27 қыркүйектегі№ 503 бұйрығына қосымша

Жан басына шаққандағы нормативтік қаржыландыру іске асырылатын білім беру ұйымдарының типтері мен түрлерінің тізбесі

№	|	Білім беру ұйымы типінің атауы	|	Білім беру ұйымы түрлерінің атауы
1.	|	Мектепке дейінгі ұйымдар	|	1. Бөбекжай-бақша
2. Балабақша
3. Отбасылық бөбекжай-бақша
4. Санаторлық бөбекжай-бақша
5. "Мектеп-бөбекжай-бақша" кешені
6. Мектепке дейінгі шағын орталық
2.	|	Орта білім беру ұйымдары (бастауыш, негізгі орта, жалпы орта) *	|	1. Бастауыш мектеп
2. Негізгі орта мектеп
3. Жалпы білім беретін мектеп
4. Гимназия
5. Лицей
6. Бейінді мектеп
7. Мектеп-гимназия
8. Мектеп-лицей
9. Қосымша білім беретін мектеп-орталық
10. Оқу-тәрбие орталығы (кешен)
3.	|	Техникалық және кәсіптік білім беру ұйымдары **	|	1. Колледж
2. Кәсіптік даярлау оқу орталығы
3. Жоғары колледж
4.	|	Орта білімнен кейінгі білім беру ұйымдары **	|	Жоғары колледж
5.	|	Жоғары және (немесе) жоғары оқу орнынан кейінгі білім беру ұйымдары **	|	1. Институт
2. Университет
3. Академия

Ескерту:

* шағын жинақты мектептерден, ауылдық жерде орналасқан орта білім беру ұйымдарынан, түзету мекемелері жанындағы, денсаулық сақтау ұйымдары жанындағы, мәдениет және дене шынықтыру-спорт ұйымдары жанындағы орта білім беру ұйымдарынан, республикалық орта білім беру ұйымдарынан басқа;

** медициналық, әскери, арнайы оқу орындарынан, мәдениет және дене шынықтыру-спорт саласындағы білім беру ұйымдарынан, сондай-ақ Қазақстан Республикасы Президентінің жанындағы Мемлекеттік басқару академиясынан, Қазақстан Республикасы Жоғарғы Сотының жанындағы Сот төрелігі академиясынан басқа.

