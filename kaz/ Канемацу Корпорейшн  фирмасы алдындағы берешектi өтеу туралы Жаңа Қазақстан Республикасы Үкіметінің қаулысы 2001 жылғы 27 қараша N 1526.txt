
"2001 жылға арналған республикалық бюджет туралы" Қазақстан 
Республикасының 2000 жылғы 22 желтоқсандағы
Z000131_ Заңына сәйкес 
Қазақстан Республикасына берiлген СК-5М1 "Нива" комбайндары үшiн 
"Азық-түлiк келiсiм-шарт корпорациясы" жабық акционерлiк қоғамының 
"Канемацу Корпорейшн" фирмасы алдындағы берешегiн өтеу мақсатында 
Қазақстан Республикасының Үкiметi қаулы етеді:

1. "Азық-түлiк келiсiм-шарт корпорациясы" жабық акционерлiк қоғамы 
(бұдан әрі - Корпорация) "Қазақстан Эксимбанкi" жабық акционерлiк 
қоғамымен (бұдан әрі - Банк) (келiсiм бойынша) бiрлесiп, "Канемацу 
Корпорейшн" фирмасымен (бұдан әрі - Фирма) Корпорация мен Фирма арасындағы 
комбайндарды беруге арналған 1996 жылғы 31 шiлдедегi N 817-К келiсiм-шарт 
бойынша 3 787 600 (үш миллион жетi жүз сексен жетi мың алты жүз) АҚШ 
доллары сомасында Корпорацияның берешегiн өтеудi жүзеге асыру кезiнде 
тараптардың мiндеттемелерiн тоқтату туралы келiсiм (бұдан әрі - Келiсiм) 
жасассын.

2. Қазақстан Республикасының Ауыл шаруашылығы министрлiгi:

1) көрсетiлген Келiсiмге сәйкес заңнамада белгiленген тәртiппен 
"Мемлекеттiк астық ресурстарының қаржылық тұрақтылығын қамтамасыз ету 
жөнiндегi кейбiр шаралар туралы" Қазақстан Республикасы Үкiметiнiң 1997 
жылғы 29 мамырдағы N 901
P970901_ қаулысына сәйкес "Ауыл шаруашылығын 
қаржылық қолдау қоры" жабық акционерлiк қоғамына (бұдан әрi - Қор) алған 
комбайндар үшiн Корпорацияға төлеуге Қорға 3 787 600 (үш миллион жетi жүз 
сексен жетi мың алты жүз) АҚШ долларына баламалы сомада 2001 жылға

арналған республикалық бюджетте көзделген ақшалай қаражаттың аударылуын 
қамтамасыз етсін;
     2) бір ай мерзімде Қазақстан Республикасы Үкіметінің бұрын 
қабылданған шешімдерін осы қаулыға сәйкес келтіру туралы ұсыныстар 
енгізсін.
     3. Осы қаулы қол қойылған күнінен бастап күшіне енеді.
     
     Қазақстан Республикасының
        Премьер-Министрі
     
     
 Мамандар:
     Багарова Ж.А.,
     Жұманазарова А.Б.



