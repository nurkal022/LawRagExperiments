
"Ақмола облысының Степногорск қаласында санкерамикалық бұйымдар
өндiрiсiн ұйымдастыру" жобасы бойынша герман кредитiн өтеу жөнiндегi
мiндеттемелердi орындауды қамтамасыз ету мақсатында Қазақстан
Республикасының Үкiметi Қаулы Етедi:

1. Қазақстан Республикасының мемлекеттiк Экспорт-импорт банкi
13588550 немiс маркасы сомасындағы герман кредитiн және оның 1994
жылдан 1995 жылға дейiнгi кезеңде төленген өсiмдерiн түпкi заемшы
"Стройфарфор" акционерлiк қоғамына қайта ресiмдесiн.

2. Қазақстан Республикасының мемлекеттiк Экспорт-импорт банкi
Қазақстан Республикасының Қаржы министрлiгiне осы кредиттi өтеу
жөнiнде қарсы кепiлдiк берсiн.

3. Қазақстан Республикасының Мемлекеттiк мүлiктi басқару
жөнiндегi мемлекеттiк комитетi, Қазақстан Республикасының
мемлекеттiк Экспорт-импорт банкi "Стройфарфор" акционерлiк қоғамы
акцияларының мемлекеттiк пакетiн, контрактi бойынша алынған
жабдықтарды сатып, түскен қаражатты "Стройфарфор"акционерлiк
қоғамының iшкi қарыздарын төлеу және герман кредитiн өтеу үшiн
Қазақстан Республикасының мемлекеттiк Экспорт-импорт банкiнiң
арнаулы жинақтау шотына жiберсiн.



Қазақстан Республикасының
         Премьер-Министрi



