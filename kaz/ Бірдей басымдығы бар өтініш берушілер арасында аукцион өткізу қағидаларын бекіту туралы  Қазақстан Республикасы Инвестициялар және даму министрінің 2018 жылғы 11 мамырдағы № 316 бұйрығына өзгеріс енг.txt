ЗҚАИ-ның ескертпесі! Осы бұйрықтың қолданысқа енгізілу тәртібін 4 т . қараңыз

БҰЙЫРАМЫН:

1. "Бірдей басымдығы бар өтініш берушілер арасында аукцион өткізу қағидаларын бекіту туралы" Қазақстан Республикасы Инвестициялар және даму министрінің 2018 жылғы 11 мамырдағы № 316 бұйрығына (Нормативтік құқықтық актілерді мемлекеттік тіркеу тізілімінде № 16994 болып тіркелген) мынадай өзгеріс енгізілсін:

көрсетілген бұйрықпен бекітілген Бірдей басымдығы бар өтініш берушілер арасында аукцион өткізу қағидалары осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Индустрия және инфрақұрылымдық даму министрлігінің Цифрландыру және мемлекеттік көрсетілетін қызметтер департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрық ресми жарияланғаннан кейін оны Қазақстан Республикасы Индустрия және инфрақұрылымдық даму министрлігінің интернет-ресурсында орналастыруды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Индустрия және инфрақұрылымдық даму вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік алпыс күн өткен соң қолданысқа енгізіледі.


Қазақстан РеспубликасыныңИндустрия және инфрақұрылымдық даму министрі	|	К. Ускенбаев


"КЕЛІСІЛГЕН"

Қазақстан Республикасы

Қаржы министрлігі

"КЕЛІСІЛГЕН"

Қазақстан Республикасы

Ұлттық экономика министрлігі

"КЕЛІСІЛГЕН"

Қазақстан Республикасы

Цифрлық даму, инновациялар және

аэроғарыш өнеркәсібі министрлігі


	|	Қазақстан РеспубликасыныңИндустрия жәнеинфрақұрылымдықдаму министрінің2022 жылғы 2 қарашадағы№ 603 бұйрығынақосымша
	|	Қазақстан РеспубликасыИнвестициялар және дамуминистрінің2018 жылғы 11 мамырдағы№ 316 бұйрығыменбекітілген

Бірдей басымдығы бар өтініш берушілер арасында аукцион өткізу қағидалары
1-тарау. Жалпы ережелер
1. Осы бірдей басымдығы бар өтініш берушілер арасында аукционды өткізу қағидалары (бұдан әрі – Қағидалар) "Жер қойнауы және жер қойнауын пайдалану туралы" Қазақстан Республикасы Кодексінің (бұдан әрі – Жер қойнауы туралы кодекс) 278-бабының 6-тармағы екінші бөлігінің 2) тармақшасына сәйкес әзірленді және бірдей басымдығы бар өтініш берушілер арасында аукционды өткізу тәртібі мен мерзімдерін айқындайды.

2. Осы Қағидаларда мынадай негізгі ұғымдар пайдаланылады:

1) аукцион – тізілімнің веб-порталын пайдалана отырып электрондық нысанда өткізілетін жабық сауда-саттық нысаны, бұл ретте лицензияларға өтініштерді қарау нәтижелері бойынша құзыретті орган айқындаған қатысушылар өз ұсыныстарын жария түрде растайды;

2) аукцион адымы – қол қою бонусының мөлшері ұлғайтылатын шама;

3) аукцион залы – аукционды өткізу үшін қажетті ақпаратты енгізу, сақтау және өңдеу мүмкіндігін қамтамасыз ететін тізілім веб-порталының бөлімі;

4) аукцион қорытындыларының тізілімі – аукционға қатысушылардың аукциондық нөмірлерін және қол қойылатын бонустардың мөлшерлерін көрсете отырып, әрбір аукцион бойынша блогын (тарын) көрсете отырып, аукцион қорытындылары бойынша тізілімнің веб-порталы автоматты түрде қалыптастыратын мәліметтер;

5) аукциондық нөмір – электрондық цифрлық қолтаңбасы болған кезде қатысушыға аукционға қатысу үшін берілетін нөмір;

6) аукцион объектісі (бұдан әрі – объект) – блокты (блоктарды) лицензияға басым тәртіппен енгізу құқығы;

7) бағдарлама – құзыретті орган бекітетін мемлекеттік жер қойнауы қорын басқару бағдарламасы;

8) геоақпараттық сервис (бұдан әрі – геосервис) – жер қойнауы учаскелері шегінде пайдалы қатты қазбаларды барлау және/немесе өндіру үшін берілетін аумақтар туралы ақпаратты қамтитын ақпараттық сервис жүйелі байқаулардың, жерүсті түсірілімдерінің, зерттеулердің, түгендеулердің, жер қойнауын пайдалану жөніндегі мемлекеттік бақылау материалдарының нәтижелерін енгізу арқылы алынған осындай учаскелерді пайдалану туралы деректерді енгізуге, жинауға, өңдеуге, талдауға арналған аукцион негізінде беріледі, жерді пайдалану мен қорғау, мұрағаттық деректер, жерді қашықтықтан зондтау деректері, мәліметтер, мемлекеттік ақпараттық жүйелерден және электрондық ақпараттық ресурстардан, сондай-ақ жер мен жер қойнауының жай-күйі туралы басқа да мәліметтерден алынған;

9) жеңімпаз – объект үшін қол қойылатын бонустың ең жоғары мөлшерін растаған аукционға қатысушы, осы Қағидаларға сәйкес аукцион жеңімпазы болып саналатын аукционға өзге қатысушы немесе аукционға жалғыз тіркелген қатысушы болып табылатын аукционға қатысушы;

10) жоғарылатуға арналған аукцион – қол қойылатын бонустың бастапқы мөлшері аукционның алдын ала жарияланған қадамымен арттырылатын аукцион әдісі;

11) қатысушы – аукционға қатысу үшін белгіленген тәртіппен тіркелген жеке немесе заңды тұлға;

12) қатысуға өтінім – қатты пайдалы қазбаларды барлауға лицензия беруге өтініш беруші берген аукционға қатысуға өтінім;

13) қол қойылатын бонустың ағымдағы мөлшері – аукцион барысында қалыптасатын қол қойылатын бонустың мөлшері;

14) қол қойылатын бонустың бастапқы мөлшері – "Салық және бюджетке төленетін басқа да міндетті төлемдер туралы (Салық кодексі)" Қазақстан Республикасы Кодексінің 726-бабына сәйкес белгіленген объект бойынша аукцион басталатын қол қойылатын бонустың мөлшері;

15) қол қойылатын бонустың түпкілікті мөлшері – аукцион қорытындылары бойынша блокқа (блоктарға) қатысты айқындалған қол қойылатын бонустың ең жоғары мөлшері;

16) лицензия – аукцион қорытындылары бойынша блокқа (блоктарға) басымдықты айқындау нәтижесінде құзыретті орган беретін пайдалы қатты қазбаларды барлауға арналған лицензия;

17) лицензияға өтініш – қатты пайдалы қазбаларды барлауға лицензия беру туралы өтініш;

18) мемлекеттік мүлік тізілімінің веб-порталы (бұдан әрі – тізілімнің веб-порталы) – мемлекеттік мүлік тізілімін сату объектілері туралы электрондық дерекқорға қол жеткізудің бірыңғай нүктесін ұсынатын, e-qazyna.kz адресі бойынша интернет желісінде орналасқан интернет – ресурс (бұдан әрі – тізілім);

19) мемлекеттік мүлікті есепке алу саласындағы бірыңғай оператор (бұдан әрі – бірыңғай оператор) - Қазақстан Республикасы Үкіметінің шешімі бойынша айқындалған, мемлекеттік мүлікті ұйымдастыру және есепке алу саласындағы бірыңғай техникалық саясатты іске асыру жөніндегі міндеттер жүктелген, жарғылық капиталына мемлекет қатысатын заңды тұлға;

20) электрондық құжат – ақпарат электрондық-цифрлық нысанда ұсынылған және электрондық цифрлық қолтаңба арқылы куәландырылған құжат;

21) электрондық цифрлық қолтаңба (бұдан әрі – ЭЦҚ) – ЭЦҚ құралдарымен жасалған және электрондық құжаттың анықтығын, оның тиесілілігін және мазмұнының өзгермейтіндігін растайтын электрондық цифрлық нышандар жиынтығы.

3. Егер аталған өтініштер құзыретті органның аталған блоктар бойынша лицензияға өтініштерді қабылдауы басталған күннен бастап бір ай ішінде бағдарламаға алғаш рет енгізілген бір блок бойынша берілсе, лицензия беру туралы өтініштер бірдей басымдылыққа ие болып есептеледі.

4. Аукцион лицензияға өтініштерінің басымдығы бірдей, олар бойынша құзыретті органның қарауы нәтижесінде лицензия беруден бас тарту туралы шешім қабылданбаған өтініш берушілер арасында өткізіледі.

5. Аукцион берілетін лицензияға қосу үшін блокқа (блоктарға) басымдықты айқындау мақсатында өткізіледі.

6. Аукционға қатысу үшін тіркелмеген, сол сияқты оған қатыспаған өтініш берушілер тиісті блок бойынша басымдықтан бас тартқан болып есептеледі.

7. Аукционды ұйымдастыру мен өткізуді жер қойнауы туралы Кодекстің 278-бабының 6-тармағы екінші бөлігінің 2) тармақшасына және осы Қағидаларға сәйкес тізілімнің веб-порталында құзыретті орган жүзеге асырады.

8. Бірыңғай оператор тізілімнің веб-порталының жұмыс істеуін қамтамасыз етеді.

9. Аукцион бірдей басымдығы бар лицензияға өтініштерде көрсетілген бір немесе бірнеше блок бойынша жоғарылатуға өткізіледі.

10. Геосервисте блок нөмірі мен мәртебесін көрсете отырып, бағдарламада бекітілген блоктар бойынша графикалық ақпарат көрсетіледі.

11. Сәйкес келетін блоктар туралы өтініш берушіге хабарламаны және аукционға қатысуға шақыруды құзыретті орган бағдарламаға алғаш рет енгізілген блоктар бойынша лицензияларға өтініштер қабылдау басталған күннен кейін бір ай өткен күннен бастап жиырма жұмыс күнінен кешіктірмей өтініш берушінің өзінің лицензияға берген өтінішінде көрсеткен электрондық мекенжайына жібереді. Көрсетілген хабарламада сондай-ақ аукционды өткізу туралы хабарлама жарияланатын тізілімнің веб-порталы туралы нақты мәліметтер, аукцион қорытындылары бойынша басымдығы айқындалуға жататын өтінім беруші блоктарының кодтары және аукционға қатысушы ретінде тіркеуге арналған нұсқаулыққа сілтеме қамтылуға тиіс.

2-тарау. Бірдей басымдылығы бар өтініш берушілер арасында аукцион өткізу тәртібі мен мерзімдері
12. Аукционды өткізуге дайындық мынадай тәртіппен жүзеге асырылады:

1) аукцион үшін объект айқындалады;

2) әрбір объект бойынша қол қойылатын бонустың бастапқы мөлшері айқындалады;

3) аукционды өткізу мерзімдері белгіленеді;

4) аукцион өткізу туралы хабарлама жарияланады;

5) қатысушыларды тіркеу жүргізіледі.

13. Құзыретті орган аукционды өткізу туралы хабарламаны осы Қағидалардың 11-тармағына сәйкес хабарлама жіберілгеннен кейін он жұмыс күнінен кешіктірмей тізілімнің веб-порталында мемлекеттік және орыс тілдерінде жариялайды.

14. Аукцион он жұмыс күнінен ерте емес, бірақ аукцион өткізу туралы хабарлама жарияланған күннен бастап он бес жұмыс күнінен кешіктірілмей өткізіледі.

15. Аукцион өткізу туралы хабарлама мынадай мәліметтерді қамтиды:

1) аукционды өткізу күні мен уақыты;

2) объектілер блоктары бойынша мәліметтер:

блоктың (тардың) сәйкестендіру (лер) нөмірі (лері);

қол қойылатын бонустың бастапқы мөлшері;

аукцион өткізілетін блокты және өтініштер санын қамтитын лицензияға өтініштер беру күні;

3) қатысуға өтінімді қабылдау мерзімі;

4) аукционды өткізу тәртібі, оның ішінде жеңімпазды айқындау шарттары;

5) құзыретті орган және бірыңғай оператор бойынша байланыс ақпараты;

6) аукцион туралы қосымша ақпарат.

16. Аукционға қатысу үшін мыналарды көрсете отырып, тізілімнің веб-порталында алдын ала тіркелу қажет:

1) жеке тұлғалар үшін: ЖСН, тегі, аты және әкесінің аты (бар болса);

2) заңды тұлғалар үшін: БСН, толық атауы, бірінші басшының тегі, аты және әкесінің аты (бар болса) ;

3) байланыс деректері (пошталық мекенжайы, телефон, e-mail).

Жоғарыда көрсетілген деректер өзгерген кезде қатысушы өтінішті тіркегенге дейін тізілімнің веб-порталына енгізілген деректерді өзгертеді.

17. Аукционға қатысушыларды тіркеу хабарлама жарияланған күннен бастап олар тізілімнің веб-порталында тіркелгеннен кейін жүргізіледі және аукцион басталғанға дейін бес минут бұрын аяқталады, содан соң қатысушылар берілген қатысуға өтінімді (1 қосымшаға сәйкес) кері қайтара алмайды.

18. Қатысуға өтінімде көрсетілетін деректер тізілімнің "Заңды тұлғалар", "Жеке тұлғалар", "Жылжымайтын мүлік тіркелімі" мемлекеттік дерекқорларымен, "Атқарушылық іс жүргізу органдарының автоматтандырылған ақпараттық жүйесі" ақпараттық жүйесімен, "Қазақстан Республикасының жер қойнауын пайдалануды басқарудың бірыңғай мемлекеттік жүйесі" интеграцияланған ақпараттық жүйесі, "Орталықтандырылған біріздендірілген дербес шоттар" ақпараттық жүйесімен өзара іс-қимылы нәтижесінде расталуға жатады және салық органдарының ақпараттық жүйелері арқылы жүзеге асырылады.

19. Жоғарыда көрсетілген мемлекеттік дерекқорлардан және ақпараттық жүйелерден деректерді автоматты режимде алған жағдайда тізілім веб-порталы мәліметтерді тексеруді жүргізеді.

Қатысушының осы Қағидалардың 16 және 17-тармақтарында көрсетілген талаптарды сақтамауы тізілім веб-порталының қатысуға өтінімді тіркеуден бас тартуы үшін негіз болып табылады.

Тізілімнің веб-порталы автоматты түрде тексеру нәтижелері бойынша тізілімнің веб-порталында көрсетілген қатысушының электрондық мекенжайына қатысуға өтінішті тіркеу туралы не осындай өтінішті тіркеуден бас тарту себептері туралы электрондық хабарлама жібереді.

Өтінім берушінің немесе өтінім берушіні тікелей немесе жанама бақылайтын немесе оның бақылауындағы адамның қатысуға өтінім берілген күннің алдындағы бес жыл ішінде қол қойылатын бонусты төлемеуі де осындай өтінімді тіркеуден бас тарту үшін негіз болып табылады.

20. Тізілімнің веб-порталы аукцион өткізу басталғанға дейін кемінде бес минут бұрын қатысуға өтінімді кері қайтарып алған қатысушының аукциондық нөмірін жояды.

21. Құзыретті орган мен бірыңғай оператор аукционды дайындау мен оны өткізудің бүкіл кезеңі ішінде қатысушыларға қатысы бар ақпаратты жария етпейді.

22. Аукцион залында аукцион "Жекешелендіру объектілерін сату қағидаларын бекіту туралы" Қазақстан Республикасы Үкіметінің қаулысында көзделген мереке және демалыс күндерін қоспағанда, сейсенбі-жұма аралығында өтеді. Аукцион Астана қаласының уақыты бойынша сағат 10:00-ден 17:00-ге дейінгі кезеңде өткізіледі, бұл ретте аукцион Астана қаласының уақыты бойынша сағат 15:00-ден кешіктірілмей басталады.

23. Егер аукцион аяқталатын сәтте сағат 17: 00-де аукцион жеңімпазы айқындалмаса, онда объектіні сатып алуға өзінің ниетін растаған соңғы қатысушы жеңімпаз деп танылады және осы объект бойынша аукцион өткізілген болып танылады.

24. Аукционға жіберілген қатысушыға тізілімнің веб-порталы беретін аукцион нөмірі бойынша аукцион залына кіруге рұқсат беріледі.

Аукционға қатысушылар аукцион басталғанға дейін бір сағат ішінде ЭЦҚ мен аукцион нөмірін пайдалана отырып, аукцион залына кіреді. Аукцион аукцион өткізу туралы хабарламада көрсетілген Астана қаласының уақытында аукцион залында қол қойылатын бонустың бастапқы мөлшерін автоматты түрде орналастыру арқылы басталады.

Бастапқы мөлшерді құзыретті орган айлық есептік көрсеткіштің 100 еселенген мөлшерінде айқындайды.

25. Қол қойылатын бонустың мөлшерін өзгерту қадамы келесідей белгіленеді:

1) Қол қойылатын бонустың айлық есептік көрсеткіш мөлшерінің 20000 еселенген мөлшеріндегі ағымдағы мөлшері кезінде өзгерту қадамы 25 пайыз мөлшерінде белгіленеді;

2) Қол қойылатын бонустың ағымдағы мөлшері айлық есептік көрсеткіш мөлшерінің 20000 еселенгеннен 50000 еселенгенге дейінгі мөлшерінде болған кезде өзгерту қадамы 20 пайыз мөлшерінде белгіленеді;

3) Қол қойылатын бонустың бастапқы немесе ағымдағы мөлшері айлық есептік көрсеткіш мөлшерінің 50000 еселенгеннен 100000 еселенгенге дейінгі мөлшерінде болған кезде өзгерту қадамы 15 пайыз мөлшерінде белгіленеді;

4) Қол қойылатын бонустың ағымдағы мөлшері айлық есептік көрсеткіш мөлшерінің 100000 еселенгеннен 250000 еселенгенге дейінгі мөлшерінде болған кезде өзгерту қадамы 10 пайыз мөлшерінде белгіленеді;

5) Қол қойылатын бонустың ағымдағы мөлшері айлық есептік көрсеткіш мөлшерінің 250000 еселенген мөлшерінде және одан жоғары болған кезде өзгерту қадамы 5 пайыз мөлшерінде белгіленеді.

26. Аукцион келесі түрде өткізіледі:

1) Егер аукцион залында қол қойылатын бонустың бастапқы мөлшері расталған сәттен бастап жиырма минут ішінде қатысушылардың бірі қол қойылатын бонустың бастапқы мөлшерін осы Қағидалардың 25-тармағына сәйкес белгіленген қадамға ұлғайту арқылы объектіні сатып алуға өзінің ниетін растаса, онда қол қойылатын бонустың бастапқы мөлшері белгіленген қадамға ұлғайтылады;

2) Егер аукцион залында қол қойылатын бонустың бастапқы мөлшері расталғаннан кейін жиырма минут ішінде қатысушылардың бірде-бірі қол қойылатын бонустың бастапқы мөлшерін ұлғайту арқылы объектіні сатып алу ниетін растамайтын болса, онда қол қойылатын бонустың бастапқы мөлшерін растаған қатысушы жеңімпаз болып танылады, ал осы объект бойынша аукцион өткізілген болып танылады;

3) Егер қол қойылатын бонустың ағымдағы мөлшері ұлғайғаннан кейін жиырма минут ішінде қатысушылардың бірде-бірі қол қойылатын бонустың ағымдағы мөлшерін ұлғайту жолымен объектіні сатып алу ниетін растамайтын болса, онда объектіні сатып алу ниетін соңғы растаған қатысушы жеңімпаз болып танылады, ал осы объект бойынша аукцион өткізілген болып танылады.

Объект бойынша сауда-саттық қатысушылардың бірі қол қою бонусының барынша расталған мөлшеріне дейін жүргізіледі. Егер қатысушы қол қойылатын бонустың бастапқы мөлшерін растаса, бір ғана қатысушы тіркелген Аукцион өткізілген болып танылады.

Әрбір сатылған объект бойынша аукцион қорытындылары аукцион қорытындылары туралы хаттамамен ресімделеді, оған аукцион өткізілетін күні құзыретті орган ЭЦҚ-мен тізілімнің веб-порталында қол қояды.

Аукцион қорытындылары туралы хаттама аукцион қорытындыларын және қатысушы растаған қол қойылатын бонус мөлшерін төлеу жөніндегі міндеттемелерді тіркейтін құжат болып табылады.

27. Аукцион қорытындылары туралы хаттамада мынадай деректер қамтылады:

1) аукцион туралы мәліметтер;

2) объект туралы мәліметтер – блок коды (блок кодтары);

3) аукцион қорытындыларының тізілімі.

Аукцион қорытындылары туралы хаттама аукцион қорытындыларын және жеңімпаздың өзі ұсынған немесе көзделген мөлшерде қол қойылатын бонусты төлеу міндеттемелерін белгілейтін құжат болып табылады.

28. Аукцион қорытындыларының тізілімін осы Қағидаларға 2-қосымшаға сәйкес нысан бойынша аукцион аяқталғаннан кейін тізілімнің веб-порталы қалыптастырады.

29. Аукцион қорытындылары бойынша блоктарды (блоктарды) лицензияға қосуға басымдық аукцион жеңімпазына оның лицензияға берген өтінішіне сәйкес беріледі.

30. Қол қойылатын бонустың ең жоғары мөлшерін растаған қатысушы аукцион (сауда) жеңімпазы болып танылады.

31. Жеңімпаз қол қойылатын бонусты аукцион қорытындылары туралы хаттамаға қол қойылған күннен бастап жиырма жұмыс күнінен кешіктірмей төлеуге тиіс.

32. Қол қойылатын бонус Қағидаларда белгіленген мерзімде төленбеген жағдайда, әрбір келесі қатысушы (бұдан әрі - келесі қатысушы) ол растаған қол қойылатын бонустың мөлшерін ескере отырып, аукцион қорытындылары тізіліміне сәйкес кезектілік тәртібімен жеңімпаз болып есептеледі. Сондай-ақ, блоктарды (блоктарды) лицензияға олардың берген өтінішіне сәйкес лицензияға қосу басымдығы келесі қатысушыға ауысады. Бұл жағдайда қол қойылатын бонус жеңімпаз мәртебесін жоғалтқан аукционның алдыңғы қатысушысы үшін қол қойылатын бонусты төлеу мерзімі өткен күннен бастап он жұмыс күні ішінде төленуге тиіс.

33. Аукцион қорытындылары бойынша блокты (блоктарды) қосуға басымдық жер қойнауы туралы Кодекстің 19-бабы 2-тармағының екінші және үшінші бөліктерінде және 186-бабы 3-тармағында көзделген барлау аумағын қалыптастыру шарттарының сақталуы ескеріле отырып белгіленеді. Көрсетілген талаптарды сақтау мүмкін болмаған жағдайда аукцион қорытындылары бойынша блокты (блоктарды) қосуға басымдық келесі қатысушыға өтеді. Қол қойылатын бонусты өзі растаған мөлшерде төлеу жөніндегі міндет те көрсетілген қатысушыға өтеді.

34. Аукцион қорытындылары бойынша немесе осы Қағидалардың 31 , 32 және 33-тармақтарына сәйкес блокқа (блоктарға) қатысты айқындалған қол қою бонусының сомасын төлеу жөніндегі міндеттеме барлауға лицензия беру үшін шарт болып табылады, ал оны орындамау – лицензия беруден бас тарту, сондай-ақ жеңімпазға, келесі қатысушыға немесе осы аукционға қатысушылардың деректерін тікелей немесе жанама бақылайтын немесе олардың бақылауындағы адамға пайдалы қатты қазбаларды барлау және өндіру лицензия беруден бес жыл ішінде бас тарту үшін негіз болып табылады.

35. Қол қойылатын бонусты төлеуді тікелей қатысушы жүргізеді. Қол қойылатын бонустың мөлшерін төлеген кезде төлем мақсатында міндетті түрде аукцион нөмірі көрсетіледі.

36. Қол қою бонусы осы Қағидалардың 31 және 32-тармақтарында көрсетілген мерзімдерде төленбеген жағдайда, құзыретті орган веб-портал арқылы келесі қатысушыға оған басымдықтың блокқа (блоктарға) көшуі туралы және ол растаған қол қою бонусын төлеу жөніндегі міндеттеме туралы осы Қағидаларда белгіленген мерзімдерде хабарлама жібереді. Осы хабарлама қатысушының тізілімнің веб-порталында көрсетілген электрондық мекенжайына жіберіледі.

37. Лицензия бойынша қол қойылатын бонустың түпкілікті сомасы аукцион (аукцион) қорытындылары бойынша төленуге жататын (жататын) қол қойылатын бонус (қол қойылатын бонустар) сомасынан және лицензия берілгеннен кейін төленуге тиіс Қазақстан Республикасының салық заңнамасында көзделген қол қойылатын бонус сомасынан қалыптастырылады.

38. Қатысушылардың бірде-бірі қол қою бонусын төлемеген жағдайда, құзыретті орган ЭЦҚ-мен тізілімнің веб-порталында аукцион нәтижелерінің күшін жою туралы актіге қол қояды.

39. Осы Қағидалардың 25-тармағының 1) тармақшасына сәйкес қол қою бонусының бастапқы мөлшерін растау болмаған немесе олардың қол қою бонусын төлемеген жағдайда, бағдарламаға алғаш рет енгізілген (енгізілген) блокқа (блокқа) басымдық беру аукционға қатысушылар ретінде тіркелмеген өтініш берушілерден лицензияға өтініштердің түсу кезектілігі тәртібімен. оларды қабылдау басталған күннен бастап белгіленеді.

40. Қол қойылатын бонус, оның ішінде өтініш беруші жер қойнауы туралы Кодекстің талаптарына сәйкес қатты пайдалы қазбаларды барлау жөніндегі операциялардың салдарын жою жөніндегі міндеттемелердің орындалуын тиісінше қамтамасыз етудің құзыретті органына ұсыну мерзімін сақтамаған жағдайда, қол қойылатын бонус төленген күннен бастап есептелетін қырық жұмыс күні ішінде қайтарылуға жатпайды.

41. Аукцион барысында аукционға қатысуға кедергі келтіретін техникалық іркіліс туындаған кезде қатысушы:

1) аукционға қатысушының мониторына бірыңғай оператордың байланыс деректері бар электрондық хабарламаны шығару жолымен тізілім веб-порталымен тұрақты байланыс болмаған сәттен бастап 30 секунд ішінде хабардар етіледі;

2) телефон немесе электрондық хабарлама арқылы дереу бұл туралы бірыңғай оператордың байланыс деректері бойынша хабардар етеді.

42. Бірыңғай оператор техникалық іркіліс фактісін тіркейді және ол тізілім веб-порталы жағында болған кезде тізілім веб-порталында ақпаратты орналастыру арқылы аукционға қатысушылардың барлығын хабардар етеді.

43. Қатысушының компьютерлік және (немесе) телекоммуникациялық жабдығының техникалық ақаулығы кезінде аукцион жалғастырылады.

44. Осы Қағидалардың 41-тармағында көрсетілген тізілім веб-порталының аукционды өткізуге немесе аукционды өткізу рәсіміне кедергі келтіретін техникалық іркіліс фактісі болған жағдайда, бірыңғай оператор бұл туралы құзыретті органды жазбаша хабардар етеді және аукционды жалғастырудың күні мен уақыты туралы аукционға қатысқан қатысушыларды міндетті түрде алдын ала хабардар ете отырып, техникалық іркілісті түзеткен күннен кейін келесі жұмыс күніне ауыстырады веб-порталында ақпарат орналастыру және тізілімнің веб-порталында көрсетілген қатысушының электрондық мекенжайына электрондық хабарлама жіберу арқылы осы аукционның өткізілуін қамтамасыз етеді.

45. Егер аукцион өткізілетін күні аукционға бірде-бір қатысушы тіркелмесе, аукцион өтпеді деп танылады және қайталама аукцион өткізілмейді. Бұл жағдайда бағдарламаға алғаш рет қосылған (қосылған) блокты (блокты) қосуға басымдық оларды қабылдау басталған күннен бастап лицензияға өтініштің түсу кезектілігі тәртібімен белгіленеді.

46. Аукционды өтпеді деп тану тізілімнің веб-порталында қалыптастырылатын және құзыретті орган ЭЦҚ-мен қол қоятын хаттамамен рәсімделеді.

47. Қатысушының немесе құзыретті органның талап етуі бойынша аукционды жарамсыз деп тану сот шешімі бойынша жүргізіледі.

48. Лицензия берілгенге дейін аукционның жарамдылығына дау айтылған жағдайда, оны беру сот шешімі шығарылғанға дейін тоқтатыла тұрады.

49. Аукционды жарамсыз деп тану берілген лицензияның жарамсыздығына әкеп соғады.

50. Аукционды ұйымдастыру және өткізу барысында туындайтын даулар Қазақстан Республикасының азаматтық заңнамасында белгіленген тәртіппен шешіледі.


	|	Бірдей басымдығы бар қаттыпайдалы қазбаларды барлауғалицензия беру туралы өтінішбойынша өтініш берушілерарасында аукцион өткізуқағидаларына1-қосымша
	|	Нысан

Аукционға қатысуға өтінім
1. Объект бойынша бірдей басымдығы бар өтініш берушілер арасында Пайдалы қатты қазбаларды барлауға құқық беруге аукцион өткізу туралы жарияланған хабарламаны қарап:

_________________________________________________________________________

(аукцион объектісі, қатты пайдалы қазбалар учаскесі (блогы) бойынша мәліметтер)

және бірдей басымдығы бар өтініш берушілер арасында аукцион өткізу қағидаларымен танысқаннан кейін мемлекеттік мүлік тізілімнің веб-порталында e-qazyna.kz адресі бойынша 20 жылғы "_" өтетін сауда - саттыққа қатысуға өтінішті және қатысушы ретінде тіркеуіңізді сұраймын (мыз)_____________________________________.

(жеке кәсіпкердің немесе заңды тұлғаның атауы)

2. Сауда-саттық объектісі бойынша мәліметтер:_________________________________

3. Менің (біздің) қатысушыға қойылатын белгіленген талаптарға сәйкес келмейтінім және (немесе) осы өтініште мәлімделген ақпараттың анық еместігі анықталған жағдайда, мен (біз) сауда-саттыққа қатысу құқығынан айырылатыныма келісемін.

4. Ұсынылған ақпараттың шынайылығын растаймын (растаймын) және дәйексіз мәліметтерді ұсынғаным үшін жауапкершілікте болатыным туралы хабардармын (хабардармын).

5. Мені жеңімпаз деп таныған және Мен (біз) заңнамада белгіленген мерзімде қол қою бонусын төлемеген жағдайда, осы өтініште көрсетілген барлық блоктар бойынша қатты пайдалы қазбаларды барлауға лицензия беру туралы өтінішімнен бас тартқанымды растаймын.

6. Ақпараттық жүйелерде және деректер базасында қамтылған, заңмен қорғалатын құпияны құрайтын мен (біз) туралы мәліметтерді пайдалануға келісемін.

7. Өзім туралы мәліметтерді ұсынамын:

Заңды тұлға үшін:_________________________________

Атауы_______________________________________

Бизнес-сәйкестендіру нөмірі__________________________________________

Басшының тегі, аты, әкесінің аты (бар болса)____________________________

Мекенжайы:_____________________________

Телефон нөмірі (факс):______________________________

Жеке сәйкестендіру коды___________________________

Банктік сәйкестендіру коды_________________________

Банктің атауы_____________________________________

Бенефициар коды_________________________________

Жеке тұлға үшін:

Тегі, аты, әкесінің аты (бар болса)._______________________________

ЖСН________________________________________________________

Төлқұжат деректері___________________________________________

Мекенжайы:_________________________________________________

Телефон нөмірі:______________________________________________

ЖСК________________________________________________________

БСК_________________________________________________________

Банктің атауы________________________________________________

Кбе________________________________________________________

Қатысушы 20 __ жылдың "___ " _______сағат 00:00-де қол қойды және жіберді:

ЭЦҚ-дан алынған деректер

ЭЦҚ қол қою күні мен уақыты

Өтінішті қабылдау туралы хабарлама:

Құзыретті орган 20 __ жылдың "__"__________ сағат 00:00-де қабылдады:

ЭЦҚ-дан алынған деректер

ЭЦҚ қол қою күні мен уақыты

Қатысушының аукциондық нөмірі

(сауда-саттық аяқталғаннан кейін көрсетіледі)_______________________________


	|	Бірдей басымдығы бар қаттыпайдалы қазбаларды барлауғалицензия беру туралы өтініштербойынша өтініш берушілерарасында аукцион өткізуқағидаларына2-қосымша
	|	Нысан

Аукцион қорытындыларының тізілімі
Аукцион нөмірі: __________________________________

Аукционның басталу күні мен уақыты: ___________________________

Сауда-саттық объектісі бойынша мәліметтер: _______________________

Қол қойылатын бонустың бастапқы мөлшері, теңге: __________________


№ аукцион адымы	|	Қол қойылатын бонустың мөлшерін растау күні мен уақыты	|	Қатысушының аукциондық нөмірі	|	Қол қою бонусының расталған мөлшері
1	|	2	|	3	|	4
1	|		|		|	
2	|		|		|	

_____________________________________

