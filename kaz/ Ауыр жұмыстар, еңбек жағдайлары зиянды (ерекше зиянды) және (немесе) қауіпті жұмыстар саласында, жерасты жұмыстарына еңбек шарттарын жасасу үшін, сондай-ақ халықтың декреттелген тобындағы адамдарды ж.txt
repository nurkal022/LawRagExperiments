2009 жылғы 18 қыркүйектегі "Халық денсаулығы және денсаулық сақтау жүйесі туралы" Қазақстан Республикасы Кодексінің 7-бабының 1-тармағының 111) тармақшасына сәйкес БҰЙЫРАМЫН:

"Ауыр жұмыстар, еңбек жағдайлары зиянды (ерекше зиянды) және (немесе) қауіпті жұмыстар саласында, жерасты жұмыстарына еңбек шарттарын жасасу үшін, сондай-ақ халықтың декреттелген тобындағы адамдарды жұмысқа жіберу үшін медициналық қарсы көрсетілімдер тізбесін бекіту туралы" Қазақстан Республикасы Денсаулық сақтау және әлеуметтік даму министрінің 2015 жылғы 22 мамырдағы № 379 бұйрығына (Нормативтік құқықтық актілерді мемлекеттік тіркеу тізілімінде № 11466 болып тіркелген, "Әділет" ақпараттық-құқықтық жүйесінде 2015 жылғы 20 шілдеде жарияланған) мынадай өзгерістер енгізілсін:

көрсетілген бұйрықпен бекітілген Ауыр жұмыстар, еңбек жағдайлары зиянды (ерекше зиянды) және (немесе) қауіпті жұмыстар саласында, жерасты жұмыстарына еңбек шарттарын жасасу үшін, сондай-ақ халықтың декреттелген тобындағы адамдарды жұмысқа жіберу үшін медициналық қарсы көрсетілімдердің тізбесінде :

7 және 8-тармақтар мынадай редакцияда жазылсын:

"7. Гинекологиялық аурулар

1) жүктілік пен емізу кезеңі;

2) бала туу жасындағы әйелдер анамнезіндегі дағдыға айналған ұрықты көтере алмау және аномалиясы;

3) жамбас ағзалары функцияларының бұзылуларымен әйелдердің жыныстық ағзаларының қатерсіз ісіктерің;

4) айқын ауырсыну синдромымен мено-метроррагиямен әйелдердің жыныстық органдарының аурулары;

5) мено, метроррагиялармен аналық бездердің дисфункциясы;

6) тубоовариалдық ісіктермен немесе гидросальпингспен әйелдердің жамбас ағзаларының созылмалы асқынған аурулары;

7) кез-келген орындағы күрт айқын дисплазия;

8) жамбас ағзалары функцияларының бұзылуларымен немесе анемнезденген қан кетулермен қоса жүретін декубиталдық (трофикалық) ойық жарамен кез-келген дәрежедегі әйелдердің жыныстық ағзаларының түсіп қалуы;

9) әйелдердің жыныстық ағзаларының ісіктері.

Аурудың сатысы мен жүргізілген түзету еміне байланысты жұмысқа жіберіледі.

8. Құлақ, тамақ, мұрын аурулары:

1) 3 метрден астам жерде сыбырлап сөйлеуін түзете отырып, екі құлаққа естуді протездеу кезінде ІІ және ІІІ дәрежедегі нейросенсорлық кереңдікте еңбек жағдайына қарай жұмысқа жіберіледі.

2) екі құлақтағы тұрақты толық кереңдік немесе естімейтін мылқаулық:

3) отосклероз;

4) Меньер ауруы немесе вестибулярлық функцияның бұзылуымен ішкі құлақтың аурулары;

5) созылмалы синуситтер (мұрынмен демалу бұзылуларымен полипоздық – бітегіш полиптер);

6) аносмия;

7) мұрынмен демалу бұзылуларымен мұрын қалқаншаларының қисаюы;

8) мұрын және сыртқы демалу функцияларының бұзылуларымен үстіңгі тыныс алу жолдарының қатерсіз ісіктері;

9) естуді жақсарту операцияларынан кейінгі жағдай.

Еңбек жағдайына және естуді жақсарту операциялардың түріне байланысты жұмысқа жіберіледі;

10) лабиринтит, лабиринттік фистула, лабиринттік дисфункция;

11) склерома, Вегенер гранулематозы (некроздайтын респираторлық гранулематоз), өңештің тыртықты стеноздары;

12) есту функцияларының бұзылуларымен ортаңғы және ішкі құлақтың созылмалы аурулары.";

10 , 11 , 12 және 13-тармақтар мынадай редакцияда жазылсын:

"10. Психикалық бұзылу, мінез - құлықтың бұзылуы және нерв жүйесінің аурулары:

1) өтпелі невротикалық бұзылулар, депрессивті көрініс, стреске жіті реакция.

Тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарында жұмыс істейтіндер, теміржол вагондарының жолсеріктері, кондукторлары, өндірістік-пайдалану бөлімшелерінің басшылары, техник-механиктер тиімді емнен кейін жұмысқа жіберіледі.

Көрсетіп жасаған суицидтік әрекетімен адамның бір реттік истериялық бұзылуынан кейін кезектен тыс міндетті медициналық тексеріп - қарау 6 айдан кейін жүргізіледі;

машинистердің, жүргізушілердің және олардың көмекшілерінің тобынан басқа жұмыскерлер жұмысқа жіберіледі;

2) пароксизмалды және түбегейлі бұзылуларсыз бір қалыпты вегетативті нерв жүйесінің айқын бұзылуы, көрудің бұзылуынсыз бас сақинасы.

Жеңіл вегетативті бұзылулар машинистер, жүргізушілер және олардың көмекшілері мен машинистің көмекшісінсіз пойыз жұмысын атқаратын жұмысшылар мамандығына түсетіндерден басқа, пойыздардың қозғалысымен байланысты жұмыстарға қарсы көрсетілім болып табылмайды.

Жол машиналары мен темір жол көліктерінің механизмдеріне қызмет көрсету және жөндеу жөніндегі жұмысшылар топтарының басшылары жұмысқа жіберіледі;

3) сезімтал және қозғалыс функцияларының жиі асқынбайтын және анық көрінбейтін бұзылуларымен перифириялық нерв жүйесінің созылмалы аурулары.

Жиі асқынбайтын жеңіл радикулярлық синдромдар жылжымалы жабдық жүргізушілері мен машинистері, тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарына түскен жұмысшылар, теміржол вагондарының жолсеріктері, кондукторлары, өндірістік-пайдалану бөлімшелерінің басшылары, техник-механиктер, желілік құрылыстарға және станциялық байланыс жабдықтарына қызмет көрсету және жөндеу жөніндегі жұмысшылар, мамандандырылған бөлімшелердің басшыларына қарсы көрсетілім, басшылар мен инженерлер лауазымдарына жұмысқа түсетіндер жұмысқа жіберіледі. Машинистің көмекшінсіз пойыз жұмысына тағайындалатын немесе атқаратын машинистерден басқа жұмыс істейтіндер жіберіледі.

Саусақ, табан және аяқ функцияларының бұзылулары бар аяқ пен қол нервтерінің жеңіл парездері, локомотивтік бригадаларда жұмыс істейтіндер, ұзақ уақыт жүріп жұмыс істеуге байланысты жұмыстарда жұмыс істейтіндер, сондай-ақ кәсіптік маңызды функцияларының бұзылулары болған кезде кәсіппен айналысатындар үшін қарсы көрсетілім.

Көлікте есеп жүргізумен айналысатын диспетчерлер, қызметшілер, тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылар топтарында жұмыс істейтіндер тиімді емнен кейін жұмысқа жіберіледі;

4) органикалық өзгерістер (жарақаттардың, нейроинфекциялардың салдары және улану) және аздаған неврологиялық бұзылуларымен орталық нерв жүйесінің біртіндеп күшейетін аурулары.

Жылжымалы жабдық жүргізушілері мен машинистері, көлікте есеп жүргізумен айналысатын диспетчерлер, қызметшілер үшін қарсы көрсетілім.

Қалған жұмыскерлердің кәсіптік жарамдылығына сараптама тәсілі жеке жүргізіледі;

5) идиопатиялық бет-ауыз дистониясы, спастикалық қисық мойын, блефароспазм, органикалық тектес тартылулар және жұмыс істеуге кедергі келтіретін басқа да экстрапирамидалық және қозғалыс бұзылулары.

Жылжымалы жабдық жүргізушілері мен машинистері және олардың көмекшілері үшін қарсы көрсетілім;

6) жіті инфекциялық, уланушылық және басқада ұқсас психоздардан кейінгі жағдайда, соматикалық аурулар кезінде өткінші жеңіл ауыспалы психикалық бұзылулар, жұмыскерлер жеке тәртіппен бір жылдан кем емес дәрігерлік қадағалауда болған соматикалық аурулардан сауыққан және психикалық функциялары толық қалпына келген кезде жұмысқа жіберіледі;

7) дискогендік радикулиттерді тиімді хирургиялық емдегеннен кейінгі жағдай.

Операциядан кейін 6 айдан соң ғана жұмысқа жіберіледі.

Жылжымалы жабдық жүргізушілері мен машинистері, көлікте есеп жүргізумен айналысатын диспетчерлер, қызметшілер, тежеуіш жұмысшылар, жол бұрушылар, тіркеушілер мамандықтарындағы жұмысшылар үшін қарсы көрсетілім.

11. Соматикалық аурулар:

1) 0-I-дәрежедегі жүрек функциясының жеткіліксіздігімен жүрек ырғағының және төменгі градациялардағы өткізгіштігінің (экстросистолия, 1-дәрежедегі атриовентрикулярлық блокада, пароксизмдерсіз WPW (ВПУ) -синдромы (Вольф- Паркинсон- Уайт) және анық емес бұзылулар) бұзылуы.

Барлық топтағы жұмыс істейтіндер тиімді емнен кейін жұмысқа жіберіледі.

Бір қалыпты тахи - немесе брадикардия, сирек монотондық кеш экстрасистолия, Гис шоғының оң аяғының толық емес блокадасы жылжымалы жабдықтың жүргізушілері мен машинистері тобы мамандығына түсетіндер, пойыз жұмысын машинистің көмекшісінсіз атқаратын машинистер, жүргізушілер тобындағы жұмысшылар үшін қарсы көрсетілім;

2) бастан өткермеген миокард инфарктінсіз және айқын аритмиясыз 0-I дәрежедегі жүрек функциясының жеткіліксіздігі, 1 функционалдық кластағы стенокардиясы бар жүректің созылмалы ишемиялық ауруы.

Кардиолог дәрігерді тарта отырып, дәрігерлік комиссиясының (бұдан әрі- ДК) шешімі бойынша электрокардиограммада өзгерісі жоқ барлық топтағы жұмыс істейтіндер жұмысқа жіберіледі;

3) жүрек ырғағының және төменгі градациядағы өткізгіштігінің бұзылуы бар эндокардтың, миокардтың және перикардтың созылмалы аурулары.

Айқын емес регургитация мен митралдық қақпашаның пролапсы, жүрек көлемінің үлкеюі, жүрек функциясының жеткіліксіздігі, ырғақтың бұзылуы.

Жылжымалы жабдықтың жүргізушілері мен машинистерінің тобына жұмысқа түсетіндер мен жұмыс істейтіндер үшін қарсы көрсетілім;

4) вегетативтік нерв жүйесі мен эндокриндік ағзалардың аурулары кезінде функционалдық тұрақсыз, жүрек қызметінің анық-айқын көрінбейтін бұзылулары.

Көлікте есеп жүргізумен айналысатын диспетчерлер, қызметшілер, тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарындағы жұмысқа түскендерге қарсы көрсетілім.

Жұмысқа түсетін және жұмыс істейтін қалған топтар тиімді емнен кейін жұмысқа жіберіледі;

5) артериялық қысымды дәрі-дәрмекпен түзетуге қарамастан, жүрек-қантамырлық жүйе тарапынан асқынулардың жоғары қаупімен (3), өте жоғары қаупімен (4) II - III дәрежелі артериялық гипертензия.

Жылжымалы жабдықтың жүргізушілері мен машинистері тобында жұмыс істейтіндер, тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылар (жол бұрушылары постының бас кезекшісін қоса алғанда, тасымалдау жөніндегі кезекші), жол машиналары мен темір жол көлігі механизмдеріне қызмет көрсету және жөндеу жөніндегі жұмысшылар (жолдарды және басқа да жасанды құрылыстарды ағымдағы ұстау мен жөндеуден босатылған бригадир, темір жол жолдарын және жасанды құрылыстарды қараушылар, жол монтері, аға жол мастерін қоса алғанда, жол мастері, туннель мастері) үшін қарсы көрсетілім;

6) коронарлық шунттаудан, коронарлық артерияларға ангиопластикадан, стендтеуден, аневризмэктомия мен аортопластикадан, жүрек қақпақшаларын протездеу мен жүрек және қан тамырларына күрделі операциялардан кейінгі жағдай.

Темір жол көлігінде пойыздардың қозғалысымен байланысты жұмыскерлер үшін қарсы көрсетілім.

Митралдық комиссуротомиядан, артериялық ағындарды таңудан және күрделі емес кардиохирургиялық араласулардан кейінгі жағдай.

Бастықтар мен инженерлер тиімді емнен кейін жұмысқа жіберіледі.

Асқынулар және функционалдық бұзылулар болмаған кезде жүрек жарақатын тігу операциясынан кейінгі жағдай.

Машинистер мен машинистердің көмекшілері үшін қарсы көрсетілім;

7) Анамнезде естен танумен созылмалы артериялық гипотензияның барлық нысандары.

Басы айналмаған және есінен танбаған кезде 100 және 60 мм. сынап бағанасынан төмен тыныштықтағы тұрақты артериялық гипотензия, есінің бұзылуынсыз тұрақты гипотензия барлық топтағы жұмысқа түсетіндер: жылжымалы жабдық жүргізушілері мен машинистер үшін қарсы көрсетілім.

Анамнезде естен тану белгілерінсіз ортостатистикалық артериялық гипотензия жылжымалы жабдықтың жүргізушілері мен машинистері тобы мамандығына түсетіндер, пойыз жұмысын машинистің көмекшісінсіз атқаратын машинистер, жүргізушілер тобындағы жұмысшылар үшін қарсы көрсетілім;

8) бронхоэктатикалық ауруға байланысты операциялардан кейінгі жағдай.

Машинистің көмекшісінсіз пойыз жұмысымен айналысатын машинистер үшін қарсы көрсетілім. Қалған жұмыскерлер тиімді емнен кейін жұмысқа жіберіледі.

Ағзалардың саркодиозы.

Сарапшының тәсілі кәсіптік мәні бар функциялардың бұзылуының айқындығына байланысты болады;

9) асқазан ауруларын тиімді оперциялық емдеуден кейінгі жағдай.

Машинистің көмекшісінсіз пойыз жұмысымен айналысатын машинистер үшін қарсы көрсетілім.

10) қолайлы өтіп жатқан лимфолейкоз (анемиясыз, геморрагикалық синдромсыз және ісіктің үлкен көлемінсіз).

Машинистер тобының жұмысшылар үшін қарсы көрсетілім.

12. Хирургиялық аурулар:

1) кәсіптік жұмысын атқаруға анық кедергі келтірмейтін бастан өткерген сүйектер мен буындардың (туберкулез, остеомиелит және басқалар) қабыну процесінің салдары;

Жылжымалы жабдық жүргізушілері мен машинистерінің топтарына жұмысқа түсетіндер үшін қарсы көрсетілім.

2) 0-I дәрежедегі буындар функцияларының бұзылулары бар деформацияланатын және басқа остеоартроздар, дорсолгиялар және спондилопатиялар.

Көлікте есеп жүргізумен айналысатын қызметшілер, диспетчерлер тобына жұмысқа түсетіндер мен жұмыс істейтіндер мамандықтары үшін қажетті функциялары сақталған кезде жұмысқа жіберіледі.

Басшы қызметіне түсетіндер және жол машиналары мен темір жол көліктерінің механизмдеріне қызмет көрсету және жөндеу жөніндегі жұмысшылардың топтарында жұмыс істейтіндер жұмысқа жіберіледі;

3) бірнеше фаланганың әртүрлі байланысуымен бірінші саусақтың, екі саусақтың болмауы және қолдың қармайтын немесе ұстайтын функцияларын ішінара бұзатын деформациялар.

Көрсетілген деформациялар кезінде барынша жұмыс істейтін аяқ-қол (оң, сол) және функцияларының бұзылу дәрежесі ескерілуі тиіс.

Диспетчерлік топтар үшін жазу, сызу, пультпен жұмыс істеу функциялары сақтау ескерілуі тиіс.

Табан функцияларын бұзатын деформациялар машинистерге, машинистердің көмекшілеріне, вагондарды қараушыларға, пойыздарды құрастырушыларға, пойыздарды құрастырушылардың көмекшілеріне, вагондар қозғалысының жылдамдығын реттеушілерге, жол және жасанды құрылыстарды қараушыларға, жол монтерлеріне қарсы көрсетілім;

4) айқын созылмалы күретамыр функциясының жетіспеушілігі жоқ аяқ күретамырларының варикоздық кеңеюі.

Жылжымалы жабдық жүргізушілері мен машинистері тобына жұмысқа түсетіндер мен жұмыс істейтіндер үшін қарсы көрсетілім;

5) айқын қабынуы мен шаншу қаупі белгілері жоқ асқынбаған өт-тас және несеп-тас аурулары (өт қабының және бүйрек түбекшелерінің "мылқау" тастары).

Барлық топтарға жұмысқа түсетіндер мен жылжымалы жабдық жүргізушілері мен машинистердің тобында жұмыс істейтіндер үшін қарсы көрсетілім.

Қалған топтарда жұмыс істейтіндер жедел тиімді емнен немесе несеп- (өт) тастары өздігінен шыққаннан кейін жұмысқа жіберіледі;

6) Рейно ауруы (синдромы).

Жылжымалы жабдықтың жүргізушілері мен машинистері тобына түсетін жұмысшыларға, машинистің көмекшісінсіз пойыз жұмысын атқаратын машинистер үшін қарсы көрсетілім. Қалған жағдайларда айқын емес Рейно синдромы кезінде кәсіптік маңызды функцияларының бұзылулары болмаған кезде жұмысқа жіберіледі.

13. Көз аурулары:

1) рұқсат етілген көздің көру жітілігі.

Әр көздегі 1,0 көру жітілігімен жылжымалы жабдық жүргізушілері мен машинистерінің тобына жұмысқа түсетіндер жұмысқа жіберіледі.

Жақсы көретін көздің 0,6, нашар көретін көздің 0,4 көру жітілігімен көлікте есеп жүргізумен айналысатын диспетчерлердің, қызметшілердің тобына жұмысқа түсетіндер жұмысқа жіберіледі.

Жақсы көретін көздің 0,8, нашар көретін көздің 0,5 көру жітілігімен тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарына жұмысқа түсетіндер жұмысқа жіберіледі.

Жақсы көретін көздің 0,8, нашар көретін көздің 0,5 көру жітілігімен теміржол вагондарының жолсеріктері, кондукторлары, өндірістік пайдалану бөлімшелерінің басшылары, техник-механиктердың тобына жұмысқа түсетіндер жұмысқа жіберіледі.

Жақсы көретін көздің 0,8, нашар көретін көздің 0,4 көру жітілігімен жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың тобына жұмысқа түсетіндер жұмысқа жіберіледі.

Жақсы көретін көздің 0,7, нашар көретін көздің 0,3 көру жітілігімен желілік құрылыстарға және станциялық байланыс жабдықтарына қызмет көрсету және жөндеу жұмыстары жөніндегі жұмысшылардың, мамандандырылған бөлімше басшыларының тобына жұмысқа түсетіндер жұмысқа жіберіледі.

"Рұқсат етілген көздің көру жітілігі": жылжымалы жабдық жүргізушілері мен машинистерінің тобына түзетумен, сондай-ақ түзетусіз қажетті көру жітілігі ескеріледі. Жылжымалы жабдық жүргізушілері мен машинистерінің, теміржол вагондары жолсеріктерінің, кондукторларының, өндірістік пайдалану бөлімшелері басшыларының, техник-механиктер топтары мамандығының жұмысшылары мен жұмысқа түсетіндердің, оқушылардың, талапкерлердің көру жітілігін анықтау - Ландольт кестесінің дөңгелектері бойынша, басқа мамандықтарға Головин Сивцев кестесінің әріптік оптоүлгісі бойынша жүзеге асырылады.

Көру жітілігін түзетуге рұқсат берілмеген жағдайда тежеуіш жұмысшылардың, жол бұрушылардың, тіркеушілердің, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарында жұмыс істейтіндердің, теміржол вагондары жолсеріктерінің, кондукторларының, өндірістік пайдалану бөлімшелері басшыларының, техник-механиктердің, желілік құрылыстарға және станциялық байланыс құралдарына қызмет көрсету және жөндеу жұмыстары жөніндегі жұмысшылардың, мамандандырылған бөлімше басшыларының топтары үшін "түзетусіз" бөлімі бойынша, түзетуге рұқсат берген жағдайда – "түзетумен" немесе "түзетусіз" бөлімі бойынша сараптамалық қорытынды шығарылады. Көзілдірік немесе жанаспалы түзету қажеттілігі жағдайында қорытындыда: "көзілдірікпен (жанаспалы линзамен) жарамды" деп көрсетіледі. Осы жағдайда рұқсат берілгендерде қосымша екі көзілдірік немесе линзаның болуы, оларды киюді (және қосымша оптикалық құралдардың бар болуын) бақылауды локомотив депосының нұсқаушы құрамы мен денсаулық сақтау пунктінің медициналық персоналы жүзеге асырады.

Жұмысқа түсетіндер үшін рефракциясы циклоплегиямен айқындалады: жылжымалы жабдық жүргізушілері мен машинистері (жол машиналарының машинистері және машинистің көмекшісі мамандығынан басқа) топтарының мамандығында 0,5 диоптрий (бұдан әрі – Д) аметропияға дейін жұмысқа жіберіледі. Жол бұру бекетінің кезекшісі, дабыл қағушы, пойыздарды құрастырушы, пойыздар құрастырушысының (аға құрастырушыны қоса алғанда) көмекшісі, жүк пойыздарының кондукторы (аға кондукторды қоса алғанда), вагондардың қозғалу жылдамдығын реттеуші, электр дәнекерлеуші, электрогазбен дәнекерлеуші (жол бойында жұмыс істейтіндер) 1,0 Д аметропияға дейін жұмысқа жіберіледі. Барлық кәсіптік топтар үшін пресбиопиялық түзетуге рұқсат беріледі. Анизометропияны оптикалық түзету 2,0 Д аспайтын айырмашылық кезінде, жақсы төзімділік жағдайында рұқсат беріледі. Кератотомиядан немесе кератопластикадан кейін талапкерлер, оқушылар және жылжымалы жабдық жүргізушілері мен машинистері тобының мамандығына түсетіндер, сондай-ақ пойыз жұмысына көмекшісіз тағайындалатын және жұмыс істейтін машинистер жұмысқа жіберілмейді. Басқа мамандықтардың жұмысқа түсетіндері мен жұмыскерлері кәсіптік маңызды функциялары сақталып, асқынулар болмаған кезде рұқсат беріледі. Рефракциялық операциядан кейін көру функциялары орта есеппен 1 жылдан кейін қалпына келетінін ескерген жөн. Операцияға дейінгі негізгі миопия немесе гиперметропиялық рефракция жылжымалы жабдық жүргізушілері мен машинистері тобының жұмыскерлерінде 4,0 Д-дан аспауы мүмкін. Көлікте есеп жүргізумен айналысатын диспетчерлер, қызметшілер, тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарына жұмысқа түсетіндер мен жұмысшылар, теміржол вагондарының жолсеріктері, кондукторлары, өндірістік пайдалану бөлімшелерінің басшылары, техник-механиктер, желілік құрылыстарға және станциялық байланыс жабдықтарына қызмет көрсету және жөндеу жұмыстары жөніндегі жұмысшылар, мамандандырылған бөлімше басшыларының топтарына жұмысқа түсетіндер мен жұмысшыларда - 6,0 Д-дан аспауы тиіс (рефракция жағдайы туралы деректер болмаған кезде ультрадыбыстық биометрия жүргізіледі: көз осінің ұзындығы 26,0 мм астам немесе 22,0 мм кем болғанда тексерілуші жарамсыз деп танылады);

2) жұмысшылардағы афакияны түзету: интраокулярлық линзаның (бдан әрі - ИОЛ) тұрақсыз жағдайында, көздің алдыңғы немесе артқы камераларына шығып кетуге бейімділігі, артифакты көз гипертензиясы, кистоздық фильтрациялық жастықша.

Жылжымалы жабдық жүргізушілері мен машинистер тобында жұмыс істейтіндер, теміржол вагондарының жолсеріктері, кондукторлары, өндірістік пайдалану бөлімшелерінің басшылары, техник-механиктер үшін қарсы көрсетілім.

Көлікте есеп жүргізумен айналысатын диспетчерлер, қызметшілер тобында жұмыс істейтіндер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылар үшін тек біржақты интракапсулярлық ИОЛ ғана рұқсат етіледі, екі жақты ИОЛ-ды ДК шешеді.

Тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарында жұмыс істейтіндер үшін кез-келген түрдегі біржақты ИОЛ рұқсат етіледі, екі жақты ИОЛ-ды ДК шешеді;

Желілік құрылыстарға және станциялық байланыс жабдықтарына қызмет көрсету және жөндеу жұмыстары жөніндегі жұмысшылар, мамандандырылған бөлімше басшылардың топтарында жұмыс істейтіндер үшін тек біржақты интракапсулярлық немесе артқы камералық ИОЛ рұқсат етіледі, екі жақты ИОЛ-ды ДК шешеді;

3) түсті көру аномалиясы.

Тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылардың топтарында жұмыс істейтіндер жұмысқа жіберіледі.

4) глаукома.

Барлық жұмысқа түсетіндер мен жұмысшылар, пойыз жұмысын машинистің көмекшісінсіз атқаратын машинистер үшін қарсы көрсетілім;

Операциямен немесе дәрі-дәрмекпен компенсацияланған және тұрақтандырылған ІІ сатыдағы және жергілікті гипотензиялық терапиямен және тұрақтандырылған І сатыдағы глаукома пойыз жұмысымен айналысатын мамандықтың барлық топтарындағы жұмысқа түсетіндер; машинистер тобының жұмысшылары, жылжымалы жабдық жүргізушілері үшін қарсы көрсетілім.

Жақсы нәтижемен операция жасалған және жергілікті гипотензиялық терапияны қолданбай компенсацияланған І сатыдағы глаукома.

Жылжымалы жабдықтың жүргізушілері мен машинистері тобына жұмысқа түсетін жұмысшылар мен пойыз жұмысын машинистің көмекшісінсіз атқаратын машинистер үшін қарсы көрсетілім.

Глаукомамен ауыратын жұмыскерлер жыл сайын 2 рет міндетті қарап-тексеруден өтеді;

5) қосарланумен қоса жүретін көз бұлшық етінің аурулары. Бинокулярлық көрудің бұзылуымен қылилық.

Жылжымалы жабдық жүргізушілері мен машинистері, желілік құрылыстарға және станциялық байланыс жабдықтарына қызмет көрсету және жөндеу жұмыстары жөніндегі жұмысшылар мамандықтары тобына жұмысқа түсетіндер мамандандырылған бөлімше басшылары (өндіріс учаскесі бастығының лауазымынан басқа) үшін қарсы көрсетілім;

6) 30 градустағы ең төменгі шекпен көру өрісін шектеу.

Көліктегі есеппен айналысатын диспетчерлерге, қызметшілерге, тежеуіш жұмысшыларға, жол бұрушыларға, тіркеушілерге, жол машиналарына және темір жол көлігінің механизмдеріне қызмет көрсету және жөндеу жұмысшыларына, темір жол вагондарының жолсеріктеріне, кондукторларға, өндірістік пайдалану бөлімшелерінің басшыларына, техник-механиктерге, желілік ғимараттар мен станциялық байланыс жабдығына қызмет көрсету және жөндеу жөніндегі жұмысшыларға, мамандандырылған бөлімшелердің басшыларына жеке рұқсат ету;

Кез-келген меридианда нақты нүктеден 20 және одан артық градуста көру аумағының шектелуі. Орталық скотома (абсолюттік немесе салыстырмалы).

Жылжымалы жабдық жүргізушілері мен машинистерінің тобы үшін қарсы көрсетілім.

Кез-келген меридианда нақты нүктеден 30 және одан артық градуста көру аумағының шектелуі.

Көлікте есеп жүргізумен айналысатын диспетчерлер, қызметшілер, тежеуіш жұмысшылар, жол бұрушылар, тіркеушілер, жол машиналары мен темір жол көлігі механизмдеріне қызмет көрсету және жөндеу жөніндегі жұмысшылар, темір жол вагондарының жолсеріктері, кондукторлар, өндірістік пайдалану бөлімшелерінің басшылары, техник-механиктер, желілік ғимараттар мен станциялық байланыс жабдығына қызмет көрсету және жөндеу жөніндегі жұмысшылар, мамандандырылған бөлімшелердің басшылары үшін қарсы көрсетілім;

7) +1,5Д қатты емес сфералық линзамен, +1,0Д қатты емес цилиндрлік линзамен түзете отырып, көру жітілігін төмендету әр көзде 1,0-ден төмен. Жылжымалы жабдықтың жүргізушілері мен машинистері тобы мамандығына түсетін жұмысшылар және машинистің көмекшісінсіз пойыз жұмысын атқаратын машинистер үшін қарсы көрсетілім".

2. Қазақстан Республикасы Денсаулық сақтау министрлігінің Медициналық көмекті ұйымдастыру департаменті заңнамада белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Әділет министрлігінде мемлекеттік тіркеген күннен бастап күнтізбелік он күннің ішінде оның көшірмесін ресми жариялау және Қазақстан Республикасының нормативтік құқықтық актілерінің Эталондық бақылау банкіне қосу үшін "Республикалық құқықтық ақпарат орталығы" шаруашылық жүргізу құқығындағы республикалық мемлекеттік кәсіпорнына жіберуді;

3) осы бұйрықты Қазақстан Республикасы Денсаулық сақтау министрлігінің ресми интернет-ресурсында орналастыруды;

4) осы бұйрықты Қазақстан Республикасы Әділет министрлігінде мемлекеттік тіркегеннен кейін он жұмыс күні ішінде Қазақстан Республикасы Денсаулық сақтау министрлігінің Заң қызметі департаментіне осы тармақтың 1), 2) және 3) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Денсаулық сақтау вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңДенсаулық сақтау министрі	|	Е. Біртанов


КЕЛІСІЛДІ

Қазақстан Республикасының

Инвестициялар және даму министрі

Ж. Қасымбек __________________

2017 жылғы 14 шілде

