
Қазақстан Республикасының Үкiметi ҚАУЛЫ ЕТЕДI: "Соғыс жағдайы туралы" Қазақстан Республикасының Заңына өзгерiстер мен толықтыру енгiзу туралы" Қазақстан Республикасы Заңының жобасы Қазақстан Республикасының Парламентi Мәжiлiсiнiң қарауына енгiзiлсiн.

Қазақстан Республикасының Премьер-Министрi

Жоба

ҚАЗАҚСТАН РЕСПУБЛИКАСЫНЫҢ ЗАҢЫ  "Соғыс жағдайы туралы" Қазақстан Республикасының Заңына өзгерістер мен толықтыру енгiзу туралы

"Соғыс жағдайы туралы" Қазақстан Республикасының 2003 жылғы 5 наурыздағы Заңына (Қазақстан Республикасы Парламентiнiң Жаршысы, 2003 ж., N 4, 22-құжат) мынадай өзгерiстер мен толықтыру енгiзiлсiн: 1) 1-баптың 8) тармақшасы мынадай редакцияда жазылсын: "8) әскери басқару органдары - стратегиялық, жедел-стратегиялық, жедел-аумақтық, жедел-тактикалық, тактикалық және жергілiктi әскери басқару органдары.";

2) 6-баптың 1-тармағында: 9) тармақшадағы "заңдарында" деген сөз "заң актілерiнде" деген сөздермен ауыстырылсын; 16) тармақша алынып тасталсын;

3) 9-баптың бiрiншi бөлiгінде: 13) тармақша алынып тасталсын; мынадай мазмұндағы екiншi бөлiкпен толықтырылсын: "Осы баптың 3), 4), 6) тармақшаларында көрсетiлген нормативтiк құқықтық актiлер соғыс жағдайы күшiнде болған кезеңде де, оны енгiзгенге дейiн де қабылдануы мүмкiн.";

4) 10-бапта: 3) тармақша алынып тасталсын; 4) тармақшадағы "Қазақстан Республикасының қорғанысы мен қауiпсiздiгiнiң қажеттерiн қаржыландыру тәртiбiн белгілейдi," деген сөздер алынып тасталсын; 9) тармақша алынып тасталсын.

Қазақстан Республикасының Президентi

