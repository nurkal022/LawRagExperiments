РҚАО-ның ескертпесі. Құжаттың мәтінінде түпнұсқаның пунктуациясы мен орфографиясы сақталған.

Қазақстан Республикасының 2016 жылғы 6 сәуірдегі "Құқықтық актілер туралы" Заңының 26 - бабына , "Шығыс Қазақстан облысы Бесқарағай, Көкпекті және Катонқарағай аудандарының кейбір әкімшілік-аумақтық бірліктерін қайта атау туралы" Шығыс Қазақстан облысы әкімдігінің 2013 жылғы 24 маусымдағы № 162 қаулысына , Шығыс Қазақстан облыстық мәслихатының 2013 жылғы 3 шілдедегі № 12/145-V (нормативтік құқықтық актілерді мемлекеттік тіркеу Тізілімінде 2993 нөмірімен тіркелген) шешіміне сәйкес Бесқарағай аудандық мәслихаты ШЕШ Т І және Бесқарағай аудандық әкімдігі ҚАУЛЫ ЕТЕДІ :

1."Ново-Николаевка ауылының шекарасын (шегін) белгілеу туралы" Бесқарағай аудандық әкімдігінің 2011 жылғы 29 қыркүйектегі № 378 қаулысы және Бесқарағай аудандық мәслихатының 2011 жылғы 30 қыркүйектегі № 34/6-IV (нормативтік құқықтық актілерді мемлекеттік тіркеу Тізілімінде 5-7-99 нөмірімен тіркелген, "Бесқарағай тынысы" газетінің 2011 жылғы 7 желтоқсандағы № 98 санында жарияланған) шешіміне келесі өзгерістер енгізілсін:

аталған қаулының және шешімнің атауы жаңа редакцияда жазылсын:

"Қарағайлы ауылының шекарасын (шегін) белгілеу туралы";

1-тармақтағы , көрсетілген қаулының және шешімнің 1 , 2 қосымшаларындағы "Ново-Николаевка" сөзі "Қарағайлы" сөзімен ауыстырылсын.

2. Осы шешім және қаулы олардың алғашқы ресми жарияланған күнінен кейін күнтізбелік он күн өткен соң қолданысқа енгізіледі.




Сессия	|	Аудан
төрағасы          А. КУРГАМБАЕВ	|	әкімінің м.а        Е. РАХМЕТУЛЛИН
Аудандық мәслихат
хатшысы	|	Қ. САДЫҚОВ


