РҚАО-ның ескертпесі.Құжаттың мәтінінде түпнұсқаның пунктуациясы мен орфографиясы сақталған. 

"Жекешелендіру объектілерін сату қағидасын бекіту туралы" Қазақстан Республикасы Үкіметінің 2011 жылғы 9 тамыздағы № 920
қаулысына сәйкес, Ақмола облыс әкімдігі
ҚАУЛЫ ЕТЕДІ:


1. "Облыстық коммуналдық мүлікті иеліктен айыру түрлерін таңдау бойынша өлшемдерді айқындау туралы" Ақмола облысы әкімдігінің 2015 жылғы 19 қазандағы № А-10/466
қаулысына (Нормативтік құқықтық актілерді мемлекеттік тіркеу тізілімінде № 5075 болып тіркелген, "Акмолинская правда" және "Арқа ажары" газеттерінде 2015 жылғы 5 желтоқсанда жарияланған) келесі өзгеріс енгізілсін:


жоғарыда аталған қаулының
қосымшасы осы қаулының
қосымшасына сәйкес жаңа редакцияда жазылсын.


2. Осы қаулының орындалуын бақылау Ақмола облысы әкімінің орынбасары Д.З.Әділбековке жүктелсін.


3. Облыс әкімдігінің осы қаулысы Ақмола облысының Әділет департаментінде тіркелген күнінен бастап күшіне енеді және ресми жарияланған күнінен бастап қолданысқа енгізіледі.


Облыс әкімі	|	С.Кулагин




	|	Ақмола облысы әкімдігінің2016 жылғы 28 наурыздағы№ А-5/133 қаулысынақосымша
	|	Ақмола облысы әкімдігінің2015 жылғы 19 қазандағы№ А-10/466 қаулысынақосымша

Облыстық коммуналдық мүлікті иеліктен айыру түрлерін таңдау бойынша өлшемдер

№р/б	|	Өлшемдердің атауы	|	Иеліктен айыру түрі
1	|	Егер мемлекеттің алдағы уақытта мемлекеттік меншік объектісін бақылауда мүдделігі болмаса	|	Аукцион түріндегі жекешелендіру
2	|	Сату шартын бекіту арқылы уақыттың қандай да бір кезеңіне мемлекет тарапынан бақылауды сақтау қажеттілігі болса	|	Тендер түріндегі жекешелендіру




