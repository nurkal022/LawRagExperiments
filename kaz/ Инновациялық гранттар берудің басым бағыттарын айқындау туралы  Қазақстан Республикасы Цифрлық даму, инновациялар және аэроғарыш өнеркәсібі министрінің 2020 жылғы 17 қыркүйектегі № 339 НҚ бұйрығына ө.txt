БҰЙЫРАМЫН:

1. "Инновациялық гранттар берудің басым бағыттарын айқындау туралы" Қазақстан Республикасы Цифрлық даму, инновациялар және аэроғарыш өнеркәсібі министрінің 2020 жылғы 17 қыркүйектегі № 339/НҚ бұйрығына (нормативтік құқықтық актілерді мемлекеттік тіркеу тізілімінде № 21265 болып тіркелген) мынадай өзгеріс енгізілсін:

көрсетілген бұйрыққа қосымша осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Цифрлық даму, инновациялар және аэроғарыш өнеркәсібі министрлігінің инновацияларды дамыту департаменті:

1) осы бұйрықтың Қазақстан Республикасының Әділет министрлігінде мемлекеттік тіркеуді;

2) осы бұйрықты Қазақстан Республикасы Цифрлық даму, инновациялар және аэроғарыш өнеркәсібі министрлігінің интернет-ресурсында орналастыруды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Цифрлық даму, инновациялар және аэроғарыш өнеркәсібі вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңЦифрлық даму, инновациялар жәнеаэроғарыш өнеркәсібі министрі	|	Б. Мусин


"КЕЛІСІЛДІ"

Қазақстан Республикасының

Ауыл шаруашылығы министрлігі



"КЕЛІСІЛДІ"

Қазақстан Республикасының

Денсаулық сақтау министрлігі



КЕЛІСІЛДІ"

Қазақстан Республикасының

Еңбек және халықты әлеуметтік

қорғау министрлігі



"КЕЛІСІЛДІ"

Қазақстан Республикасының

Көлік министрлігі



"КЕЛІСІЛДІ"

Қазақстан Республикасының

Қаржы министрлігі



"КЕЛІСІЛДІ"

Қазақстан Республикасының

Өнеркәсіп және құрылыс

министрлігі



"КЕЛІСІЛДІ"

Қазақстан Республикасының

Су ресурстары және ирригация

министрлігі



"КЕЛІСІЛДІ"

Қазақстан Республикасының

Ұлттық экономика министрлігі



"КЕЛІСІЛДІ"

Қазақстан Республикасының

Экология және табиғи

ресурстар министрлігі



"КЕЛІСІЛДІ"

Қазақстан Республикасының

Энергетика министрлігі


	|	Қазақстан РеспубликасыныңЦифрлық даму, инновацияларжәне аэроғарыш өнеркәсібіминистрі2023 жылғы 28 желтоқсандағы№ 683/НҚ бұйрығынақосымша

Инновациялық гранттар берудің басым бағыттары
1. Экономика және қоғам тіршілігі салаларында қолданылатын жоғары өнімді технологиялар:

1) индустрия элементтерін қоса алғанда, ақпараттық-коммуникациялық технологиялар 4.0;

2) жаңа материалдар, аддитивті технологиялар, нанотехнологиялар;

3) биотехнология, медицина мен денсаулық сақтаудағы жаңа технологиялар;

4) өңдеу өнеркәсібіндегі жаңа технологиялар;

5) ғарыштық технологиялар;

6) экологиялық таза технологиялар, энергия тиімділігі, энергия үнемдеу және баламалы энергетика;

7) жаңа қаржылық технологиялар;

8) электрондық өнеркәсіп;

9) робототехника;

10) әлеуметтік инновациялар.

