
"Халықтың санитарлық-эпидемиологиялық салауаттылығы туралы" Қазақстан Республикасының 2002 жылғы 4 желтоқсандағы Заңының 6-бабына сәйкес Қазақстан Республикасының Үкiметi қаулы етеді: 1. Қоса беріліп отырған Халықтың санитарлық-эпидемиологиялық салауаттылығы саласындағы қызметті тиiсті аумақтарда жүзеге асыратын атқарушы органдар мен аумақтарда санитарлық-эпидемиологиялық сараптаманы жүзеге асыратын мемлекеттiк ұйымдардың өзара iс-қимыл жасауының ережесi бекiтiлсiн. 2. Қосымшаға сәйкес халықтың санитарлық-эпидемиологиялық салауаттылығы саласындағы қызметті тиiсті аумақтарда жүзеге асыратын атқарушы органдар мен аумақтарда санитарлық-эпидемиологиялық сараптаманы жүзеге асыратын мемлекеттік мекемелер жүйесінің құрылымы жергiлiктi атқарушы органдарға ұсынылсын. 3. Қазақстан Республикасының Денсаулық сақтау министрлiгi ведомстволық нормативтiк құқықтық кесімдердi "Халықтың санитарлық-эпидемиологиялық салауаттылығы туралы" Қазақстан Республикасының Заңына сәйкес келтiрсiн. 4. Осы қаулы қол қойылған күнінен бастап күшiне енедi. Қазақстан Республикасының Премьер-Министрі Қазақстан Республикасы Үкіметінің 2003 жылғы 3 ақпандағы N 126 қаулысымен бекiтiлген Халықтың санитарлық-эпидемиологиялық салауаттылығы саласындағы қызметтi тиiстi аумақтарда жүзеге асыратын атқарушы органдар мен аумақтарда санитарлық-эпидемиологиялық сараптаманы жүзеге асыратын мемлекеттiк ұйымдардың өзара iс-қимыл жасауының ережесi 1. Халықтың санитарлық-эпидемиологиялық салауаттылығы саласындағы қызметтi тиiстi аумақтарда жүзеге асыратын атқарушы органдар (бұдан әрi - атқарушы органдар) мен аумақтарда санитарлық-эпидемиологиялық сараптаманы жүзеге асыратын мемлекеттiк ұйымдардың (бұдан әрi - санитарлық-эпидемиологиялық сараптама орталықтары) өзара iс-қимыл жасауы санитарлық-эпидемиологиялық сараптама орталықтарының тиiстi аумақтардағы атқарушы органдарға есеп беруi әрi бағыныстылығы қағидаты бойынша анықталады. 2. Атқарушы органдар санитарлық-эпидемиологиялық сараптама орталықтарының халықтың санитарлық-эпидемиологиялық салауаттылығы саласындағы қызметiн үйлестiредi. Осы мақсатта атқарушы органдар халықтың санитарлық-эпидемиологиялық салауаттылығын қамтамасыз ету үшiн қажеттi санитарлық-эпидемиологиялық сараптамасының көлемiн белгiлейдi, сондай-ақ санитарлық-эпидемиологиялық сараптама орталықтарына ұйымдастырушылық, әдiстемелiк және практикалық көмек көрсетедi. 3. Санитарлық-эпидемиологиялық сараптама орталықтары: 1) атқарушы орган белгiлеген санитарлық-эпидемиологиялық сараптама көлемiнің орындалуын қамтамасыз етедi; 2) атқарушы орган шешiмiне сәйкес сынамалар алуға қатысады және құралдармен өлшеудi жүзеге асырады. Қазақстан Республикасы Yкiметiнiң 2003 жылғы 3 ақпандағы N 126 қаулысына қосымша Халықтың санитарлық-эпидемиологиялық салауаттылығы саласындағы қызметтi тиістi аумақтарда жүзеге асыратын атқарушы органдар мен аумақтарда санитарлық-эпидемиологиялық сараптаманы жүзеге асыратын мемлекеттiк мекемелер жүйесінің құрылымы 1. Халықтың санитарлық-эпидемиологиялық салауаттылығы саласындағы қызметтi тиiстi аумақтарда жүзеге асыратын атқарушы органдар: облыстардың, Астана және Алматы қалаларының мемлекеттiк санитарлық-эпидемиологиялық қадағалау басқармалары; қалалардың мемлекеттік санитарлық-эпидемиологиялық қадағалау басқармалары; аудандардың мемлекеттік санитарлық-эпидемиологиялық қадағалау басқармалары. 2. Аумақтарда санитарлық-эпидемиологиялық сараптаманы жүзеге асыратын мемлекеттiк мекемелер: облыстардың, Астана және Алматы қалаларының санитарлық- эпидемиологиялық сараптама орталықтары; қалалардың санитарлық-эпидемиологиялық сараптама орталықтары; аудандардың санитарлық-эпидемиологиялық сараптама орталықтары.

