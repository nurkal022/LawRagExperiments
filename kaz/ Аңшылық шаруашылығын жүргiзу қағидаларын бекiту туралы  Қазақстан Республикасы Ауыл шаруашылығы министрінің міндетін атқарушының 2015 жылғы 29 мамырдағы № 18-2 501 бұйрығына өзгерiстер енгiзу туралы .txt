"Жануарлар дүниесін қорғау, өсімін молайту және пайдалану туралы" 2004 жылғы 9 шілдедегі № 593 Қазақстан Республикасы Заңының 9-бабы 1-тармағының 58) тармақшасына сәйкес БҰЙЫРАМЫН:

1. "Аңшылық шаруашылығын жүргізу қағидаларын бекіту туралы" Қазақстан Республикасы Ауыл шаруашылығы министрінің міндетін атқарушының 2015 жылғы 29 мамырдағы № 18-2/501 бұйрығында (нормативтік құқықтық актілерді мемлекеттік тіркеу тізілімінде № 11551 болып тіркелген, 2012 жылғы 20 тамызда "Егемен Қазақстан" газетінің № 160 (28286) санында жарияланған);):

көрсетілген бұйрықпен бекітілген Аңшылық шаруашылығын жүргізу қағидаларында :

3-тармақ мынадай редакцияда жазылсын:

"3. "Қазақстан Республикасы аумағында шаруашылықаралық аңшылық ісін ұйымдастыру қағидасын бекіту туралы" Қазақстан Республикасы Ауыл шаруашылығы министрінің 2012 жылғы 17 ақпандағы № 25-03-01/63 бұйрығына сәйкес жүргізілген аңшылық алқаптарын шаруашылықаралық аңшылықты ұйымдастыру нәтижелері бойынша жануарлар дүниесін қорғау, өсімін молайту және пайдалану саласындағы уәкілетті органның ведомствосы осы Қағидаларға 1-қосымшаға сәйкес аңшылық шаруашылықтарының санаттарын айқындайды.";

11-тармақ мынадай редакцияда жазылсын:

"11. Жануарлар дүниесін пайдаланушы бекітіп берген аңшылық алқаптардағы жануарлар дүниесі объектілерін қорғау:

1) жануарлар дүниесі объектілерін қорғау, өсімін молайту және пайдалану жөніндегі қағидаларды, нормалар мен нормативтерді сақтау қағидаттарына негізделеді;

2) жануарлар дүниесін пайдалануға шектеулер мен тыйым салуларды сақтау қағидаттарына негізделеді;

3) жануарлардың бағалы, сирек кездесетін және құрып кету қаупі төнген түрлерін қорғау;

4) жануарлар дүниесін пайдаланудың белгіленген қағидаларын бұзуды болғызбау;

5) жануарлар дүниесі объектілерін, олардың мекендеу ортасын, көбею жағдайларын, қоныс аудару жолдары мен шоғырлану орындарын қорғауды ұйымдастыруды қамтамасыз ету:

қорықшылық қызметті құру;

қорықшылық қызметті нысанды киіммен, қызметтік куәлікпен, қызметтік қарумен қамтамасыз ету;

биотехникалық іс-шаралар жүргізу;

мемлекеттік органдарға аңшылық жануарлар түрлерін қорғауды жүзеге асыруға көмек көрсету (жануарлар дүниесін қорғау бойынша бірлескен рейдтік іс-шаралар өткізу);

6) жануарлардың аңшылық түрлерін жасанды өсіру (Ескертпе: аңшылық пайдаланушының қаржылық жағдайына байланысты оның қалауы бойынша);

7) жануарлар ауырған жағдайда, дүлей зілзала кезінде және басқа себептер салдарынан қырылу қаупі төнген жағдайларда оларға көмек көрсету;

жануарлар дүниесі объектілерін қорғау және орнықты пайдалану идеяларын насихаттау;

8) азаматтарды жануарлар дүниесіне ізгілікті және ұқыпты қарау рухында тәрбиелеу мақсаттарында жүзеге асырылады.";

12-тармақ мынадай редакцияда жазылсын: Қорықшылық қызметтерді өз қаражат есебінен аңшылық шаруашылығы ұйымдары құрады.

15-тармақ мынадай редакцияда жазылсын:

"15. Бекітіліп берілген аңшылық шаруашылықтарында жануарлар дүниесін молайту жөніндегі жұмыстардың тізбесі шаруашылықішілік аңшылық ісін ұйымдастыруда және аңшылық шаруашылығын жүргізу жоспарында көзделеді.

Аңшылық шаруашылығын жүргізу жоспарына түзету экономикалық құрамдас бөлік пен өңірлік жағдайлар өзгерген жағдайда қажеттілігіне қарай енгізіледі.";

11-қосымша осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Экология, геология және табиғи ресурстар министрлігінің Орман шаруашылығы және жануарлар дүниесі комитеті заңнамада белгіленген тәртіппен:

1) осы бұйрықтың Қазақстан Республикасы Әділет министрлігінде мемлекеттік тіркелуін;

2) осы бұйрық ресми жарияланғаннан кейін оның Қазақстан Республикасы Экология, геология және табиғи ресурстар министрлігінің интернет-ресурсында орналастырылуын;

3) осы бұйрық мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметтерді Қазақстан Республикасы Экология, геология және табиғи ресурстар министрлігінің Заң қызметі департаментіне ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Экология, геология және табиғи ресурстар вице-министріне жүктелсін.

4. Осы бұйрық алғаш ресми жарияланған күнінен кейін он күнтізбелік күн өткен соң қолданысқа енгізіледі.


Қазақстан РеспубликасыныңЭкология, геология және табиғиресурстар министрі	|	М. Мирзагалиев



	|	Экология, геология жәнетабиғи ресурстар министрінің2021 жылғы 13 мамырдағы№ 140 бұйрығына қосымша
	|	Аңшылық шаруашылығынжүргiзу қағидаларын бекiтутуралыҚазақстан Республикасы Ауылшаруашылығы министрінің м.а.2015 жылғы 29 мамырдағы№ 18-2/501 бұйрығынақосымша

Аңшылық шаруашылықтарының санаттары

Аңшылық шаруашылықтарының санаттары	|	Аңшылық шаруашылы ғының алатын алаңының нормасы (гектaр)	|	Аң аулау объектiлерiне жатқызылған мекендейтiн жануарлар түрлерiнiң шектi мөлшерi	|	Аңшылық алқаптарды бекiтiп берудiң ұсынылатын мерзiмi (жыл)
1	|	2	|	3	|	4
1 санат	|	кемiнде 5000	|	тұяқты жануарлар түрлерi-кемiнде 3, ұсақ және қанатты құстың түрлері - кемiнде 5	|	49
2 санат	|	кемiнде 15000	|	тұяқты жануарлар түрлерi-кемiнде 3, - ұсақ және қанатты құстың түрлерi-кемiнде 3	|	40
3 санат	|	кемiнде 20000	|	тұяқты жануар лар түрлерi-кемiнде 2, ұсақ және қанатты құстың түрлерi - кемiнде 3	|	30
4 санат	|	кемiнде 20000	|	тұяқты жануарлар түрлерi-кемiнде 1, ұсақ және қанатты құстың түрлерi-кемінде 3	|	20
5 санат	|	кемiнде 10000	|	ұсақ және қанатты құстардың түрлері кемінде - 3	|	10



