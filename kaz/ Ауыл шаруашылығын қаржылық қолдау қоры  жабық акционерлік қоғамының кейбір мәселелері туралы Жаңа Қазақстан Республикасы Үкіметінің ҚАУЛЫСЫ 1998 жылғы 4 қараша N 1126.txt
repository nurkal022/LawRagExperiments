
Ауыл шаруашылығы тауар өндірушілерін қолдау мақсатында Қазақстан 
Республикасының Үкіметі ҚАУЛЫ ЕТЕДІ:

1. Қазақстан Республикасы Үкіметінің "Мемлекеттік ауыл шаруашылығын 
қаржылық қолдау қорынан қаражат төлеудің тәртібін бекіту туралы" 1998 
жылғы 15 сәуірдегі N 342
P980342_ қаулысына мынадай толықтыру енгізілсін:

көрсетілген қаулымен бекітілген Мемлекеттік ауыл шаруашылығын қаржылық 
қолдау қорынан қаражат төлеудің тәртібінде:

3-тараудың 2-тармақшасының үшінші абзацы "жекелеген жағдайларда 
Қазақстан Республикасының Үкіметі шешімінің негізінде өсімдіктерді қорғау 
құралдарын арзандату 100 процентке дейін жүргізілуі мүмкін" деген сөздермен
толықтырылсын.

2. "Ауыл шаруашылығын қаржылық қолдау қоры" жабық акционерлік қоғамына
"Рон-Пуленк Агро Қазақстан" фирмасы 1997 жылы Ақмола және Қостанай 
облыстарының ауыл шаруашылығы ұйымдарына берген гербицидтердің нақты құны 
бойынша өсімдіктерді қорғау құралдарын 100 процентке дейін арзандатуды 
жүргізуге рұқсат етілсін.

3. Қазақстан Республикасы Үкіметінің "1997 жылы Ақмола және Қостанай

облыстарының ауыл шаруашылығы ұйымдарына берілген гербицидтер үшін 
берешектерді өтеу туралы" 1998 жылғы 22 шілдедегі N 679 P980679_ қаулысының күші жойылған деп танылсын.
     4. Осы қаулы қол қойылған күннен бастап күшіне енеді.
     
     
     Қазақстан Республикасының
         Премьер-Министрі



