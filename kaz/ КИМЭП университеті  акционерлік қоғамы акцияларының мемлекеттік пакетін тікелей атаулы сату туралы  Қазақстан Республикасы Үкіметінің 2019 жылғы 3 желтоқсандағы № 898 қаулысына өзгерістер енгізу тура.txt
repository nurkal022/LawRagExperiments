Қазақстан Республикасының Үкіметі ҚАУЛЫ ЕТЕДІ:

1. "КИМЭП университеті" акционерлік қоғамы акцияларының мемлекеттік пакетін тікелей атаулы сату туралы" Қазақстан Республикасы Үкіметінің 2019 жылғы 3 желтоқсандағы № 898 қаулысына мынадай өзгерістер енгізілсін:

тақырып мынадай редакцияда жазылсын:

"КИМЭП университеті" коммерциялық емес акционерлік қоғамы акцияларының мемлекеттік пакетін тікелей атаулы сату туралы";

1-тармақ мынадай редакцияда жазылсын:

"1. "КИМЭП университеті" коммерциялық емес акционерлік қоғамының жарғылық капиталының 40 (қырық) проценті мөлшеріндегі мемлекеттік акциялар пакетін "Бэнгтің білім беру қоры" қоғамдық қорына (бұдан әрі – стратегиялық инвестор) тікелей атаулы сату жүзеге асырылсын.";

2-тармақта :

2) тармақша мынадай редакцияда жазылсын:

"2) 2020 – 2025 жылдар аралығындағы кезеңде жылына түлектердің орташа саны 500 (бес жүз) адамнан кем болмауын қамтамасыз ету;";

6) тармақша мынадай редакцияда жазылсын:

"6) 2020 жылғы 31 желтоқсанға дейін кредиторлық берешекті өтеу;".

2. Қазақстан Республикасы Қаржы министрлігінің Мемлекеттік мүлік және жекешелендіру комитеті заңнамада белгіленген тәртіппен осы қаулыны іске асыру бойынша шаралар қабылдасын.

3. Осы қаулы қол қойылған күнінен бастап қолданысқа енгізіледі.


Қазақстан РеспубликасыныңПремьер-Министрі	|	А. Мамин


