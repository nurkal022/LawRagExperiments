БҰЙЫРАМЫН:

1. "Автомобиль көлігімен жүктерді тасымалдау қағидаларын бекіту туралы" Қазақстан Республикасы Инвестициялар және даму министрінің 2015 жылғы 30 сәуірдегі № 546 бұйрығына (Нормативтік құқықтық актілерді мемлекеттік тіркеу тізілімінде № 12463 болып тіркелген, 2016 жылғы 20 қаңтарда "Әділет" ақпараттық-құқықтық жүйесінде жарияланған) мынадай өзгерістер енгізілсін:

көрсетілген бұйрықпен бекітілген Автомобиль көлігімен жүктерді тасымалдау қағидаларында :

22-тармақ мынадай редакцияда жазылсын:

"22. Осы Қағидаларға 1 және 2-қосымшаларға сәйкес № 4-к және № 4-у нысандағы жолдама парақтарды тасымалдаушы алдыңғы жұмыстың (ауысымның, рейстің) жолдама парағын тапсырған жағдайда берілген күнін, мөртабанын немесе мөрін (бар болған жағдайда) көрсете отырып, алған күнінен бастап тиісті айдың соңғы күніне дейін ресімдейді.";

386-тармақ мынадай редакцияда жазылсын:

"386. Сынақ станциялары немесе сараптамалық ұйымдар(сарапшылар) беретін сынақ хаттамаларының оң деректері негізінде уәкілетті орган Тез бұзылатын тамақ өнімдерін халықаралық тасымалдау және осы тасымалдарға арналған арнайы көлік құралдары туралы келісімде бекітілген нысан бойынша Куәлікті ресімдейді және осы Қағиданың 385-тармағында көрсетілген құжаттарды тапсырған уақыттан бастап бес жұмыс күні ішінде өтініш берушіге береді.".

17-қосымша алып тасталсын.

2. Қазақстан Республикасы Инвестициялар және даму министрлігінің Көлік комитеті Қазақстан Республикасының заңнамасымен белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрық мемлекеттік тіркелген күнінен бастап күнтізбелік он күн ішінде оның қазақ және орыс тілдеріндегі қағаз тасығыштағы және электрондық нысандағы көшірмелерін Қазақстан Республикасы Нормативтік құқықтық актілерінің эталондық бақылау банкіне ресми жариялау және енгізу үшін "Республикалық құқықтық ақпарат орталығы" шаруашылық жүргізу құқығындағы республикалық мемлекеттік кәсіпорнына жіберуді;

3) осы бұйрық мемлекеттік тіркелгеннен кейін күнтізбелік он күн ішінде оның көшірмелерін мерзімді баспа басылымдарына ресми жариялауға жіберуді;

4) осы бұйрықты Қазақстан Республикасы Инвестициялар және даму министрлігінің интернет-ресурсында орналастыруды;

5) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде осы тармақтың 1), 2), 3) және 4) тармақшаларына сәйкес іс-шаралардың орындалуы туралы мәліметтерді Қазақстан Республикасы Инвестициялар және даму министрлігінің Заң департаментіне ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Инвестициялар және даму вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңИнвестициялар және дамуминистрі	|	Ж. Қасымбек


"КЕЛІСІЛГЕН"

Қазақстан Республикасы

Премьер-Министрінің орынбасары –

Қазақстан Республикасының

Ауыл шаруашылығы министрі

________________ Ө. Шөкеев

2018 жылғы 18 қаңтар

"КЕЛІСІЛГЕН"

Қазақстан Республикасының

Денсаулық сақтау министрі

_______________ Е. Біртанов

2018 жылғы 12 қаңтар

"КЕЛІСІЛГЕН"

Қазақстан Республикасының

Қаржы министрі

______________ Б. Сұлтанов

2017 жылғы 15 желтоқсан

"КЕЛІСІЛГЕН"

Қазақстан Республикасының

Ұлттық экономика министрі

____________Т. Сүлейменов

2018 жылғы 8 ақпан

"КЕЛІСІЛГЕН"

Қазақстан Республикасының

Ішкі істер министрі

_____________ Қ. Қасымов

2018 жылғы 25 қаңтар

