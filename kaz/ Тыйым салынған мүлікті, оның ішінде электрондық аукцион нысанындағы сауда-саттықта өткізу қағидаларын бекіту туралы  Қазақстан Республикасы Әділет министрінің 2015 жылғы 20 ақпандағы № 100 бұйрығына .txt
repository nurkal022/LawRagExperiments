"Атқарушылық іс жүргізу және сот орындаушыларының мәртебесі туралы" 2010 жылғы 2 сәуірдегі Қазақстан Республикасы Заңының 74-бабының 4-тармағына сәйкес БҰЙЫРАМЫН:

1. "Тыйым салынған мүлікті, оның ішінде электрондық аукцион нысанындағы сауда-саттықта өткізу қағидаларын бекіту туралы" Қазақстан Республикасы Әділет министрінің 2015 жылғы 20 ақпандағы № 100 бұйрығына (Нормативтік құқықтық актілерді мемлекеттік тіркеу тізілімінде № 10321 болып тіркелген, 2015 жылғы 25 ақпанда "Әділет" ақпараттық-құқықтық жүйесінде жарияланған) мынадай өзгерістер мен толықтырулар енгізілсін:

Көрсетілген бұйрықпен бекітілген Тыйым салынған мүлікті, оның ішінде электрондық аукцион нысанындағы сауда-саттықта өткізу қағидаларында :

2-тармақ мынадай редакцияда жазылсын:

"2. Осы Қағидаларда мынадай ұғымдар пайдаланылады:

1) бірыңғай электрондық сауда-саттық алаңы (БЭСА) – ақпараттық жүйе, дерекқордың, электрондық аукционға қатысушыларға бірыңғай жалпы қолжетімді қол жеткізу нүктесін ұсынатын, электрондық аукцион өткізу үшін қажетті ақпаратты енгізу, сақтау және өңдеу мүмкіндігін қамтамасыз ететін техникалық, бағдарламалық, телекоммуникациялық және басқа да құралдардың жиынтығы;

2) БЭСА операторы – уәкілетті орган белгілеген тәртіппен айқындалған мүлікті өткізу жөнінде қызметтер көрсететін ұйым;

3) лот – бір заттан тұратын борышкердің және үшінші тұлғаның мүлкі не біртекті заттардың кешені не аукционда өткізілетін заттардың кешені;

4) уәкілетті орган – атқарушылық құжаттарды орындауды қамтамасыз ету саласындағы мемлекеттік саясаттың іске асырылуын және қызметтің мемлекеттік реттелуін жүзеге асыратын мемлекеттік орган;

5) хабарландыру – алда болатын БЭСА мүлікті өткізу туралы ақпарат;

6) электрондық аукцион – аукцион нысанындағы электрондық сауда тәсілі, бұл ретте барлық әлеуетті сатып алушылардың тең қолжетімділігі негізінде бірыңғай электрондық сауда-саттық алаңын пайдалана отырып, тыйым салынған мүлік өткізіледі;

7) электрондық аукцион қатысушысы – белгіленген талаптарға сәйкес келетін және өтінімді тиісінше ресімдеген жеке немесе заңды тұлға;

8) электрондық аукционның жеңімпазы – лоттың жарияланған бағасын растаған және электрондық аукционды өткізу шарттарын орындаған электрондық аукционның қатысушысы;

9) электрондық сауда-саттық алаңының техникалық істен шығуы - тым болмағанда бір қатысушының электрондық аукцион рәсіміне қатысу мүмкіндігін болғызбайтын және/немесе электрондық алаң операторының қызметкерлеріне электрондық аукцион өткізуге қызмет көрсетуді орындаудың техникалық мүмкіндігін болғызбайтын электрондық сауда-саттық алаңының техникалық ақауы;

10) электрондық цифрлық қолтаңба (ЭЦҚ) - электрондық цифрлық қолтаңба құралдарымен жасалған және электрондық құжаттың дұрыстығын, оның тиесілігін және мазмұнының өзгермейтіндігін растайтын электрондық цифрлық нышандар терімі.";

мынадай мазмұндағы 16-1-тармақпен толықтырылсын:

"16-1. Сот орындаушысы БЭСА-ға жіберген өтінім автоматты түрде алда болатын электрондық аукцион туралы хабарландыру нысанында қалыптастырылады.";

мынадай мазмұндағы 16-2-тармақпен толықтырылсын:

"16-2. Тыйым салынған мүліктің электрондық аукционға шығарылуына, сондай-ақ мүлікті өткізуге арналған өтінімде берілген деректердің толықтығына және дұрыстығына сот орындаушысы жауапты болады.";

18-тармақта :

7) тармақша мынадай редакцияда жазылсын:

"7) өткізілетін объектінің суреттерімен мүлікті бағалау туралы есеп.";

20-тармақ мынадай редакцияда жазылсын:

"20. БЭСА-ға өтінім түскен кезден бастап тұлға электрондық аукционның қатысушысы болады.";

27-тармақ мынадай редакцияда жазылсын:

"27. Электрондық аукцион қатысушысы туралы мәліметтер қатысушының жеке кабинетінде болады.";

28-тармақ мынадай редакцияда жазылсын:

"28. Егер электрондық аукцион қатысушысы ретінде тұлға туралы мәліметтер болмаса, БЭСА-ға өтінім қайта, бірақ аукцион басталғанға дейін жиырма төрт сағаттан кешіктірілмей жіберіледі.";

29-тармақ мынадай редакцияда жазылсын:

"29. Егер:

1) бес пайыздық кепілдік жарнаның аударылғанын растайтын төлем құжаты болмаса;

2) электрондық аукционға қатысуға өтінімдерді қабылдауға белгіленген мерзімнен кейін өтінім берілсе, тұлға электрондық аукцион қатысушысы болып танылмайды.";

30-тармақ мынадай редакцияда жазылсын:

"30. Электрондық аукцион қатысушыларының тізілімін БЭСА операторы электрондық форматта жүргізеді және онда мынадай мәліметтер:

1) өтінім, лот, тегі, аты, әкесінің аты (болған кезде), не заңды тұлғаның атауы көрсетіле отырып, электрондық аукционға қатысатын адамдардың тізімі;

2) тегі, аты, әкесінің аты (болған кезде) не заңды тұлғаның атауы көрсетіле отырып, лоттың қайтарып алынған өтінімдерінің тізімі қамтылады.

Аукционға қатысушылардың тізілімінде, сонымен қатар мынадай мәліметтер: электрондық аукцион қатысушысының идентификаттау коды, өтінім берілген лоттың атауы мен нөмірі, өтінімдерді қабылдау күні мен уақыты көрсетіледі.";

мынадай мазмұндағы 30-1-тармақпен толықтырылсын:

"30-1. Жеке және заңды тұлғалардың жазбаша сұрау салуы бойынша электрондық аукцион туралы мәліметтерді БЭСА операторы Қазақстан Республикасының заңнамасына сәйкес береді.";

44-тармақ мынадай редакцияда жазылсын:

"44. Атқарушылық іс жүргізу шеңберінде электрондық аукцион өткізу арқылы тыйым салынған мүлікті өткізу рәсімі екі реттен артық өткізілмейді.";

51-1-тармақ алып тасталсын.

2. Қазақстан Республикасы Әділет министрлігінің Сот актілерін орындау департаменті:

1) осы бұйрықтың мемлекеттік тіркелуін және оның ресми жариялануын;

2) осы бұйрықтың Қазақстан Республикасы Әділет министрлігінің ресми интернет-ресурсында орналастырылуын қамтамасыз етсін.

3. Осы бұйрықтың орындалуын бақылау Қазақстан Республикасы Әділет министрінің жетекшілік ететін орынбасарына жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңӘділет министрі	|	М. Бекетаев


