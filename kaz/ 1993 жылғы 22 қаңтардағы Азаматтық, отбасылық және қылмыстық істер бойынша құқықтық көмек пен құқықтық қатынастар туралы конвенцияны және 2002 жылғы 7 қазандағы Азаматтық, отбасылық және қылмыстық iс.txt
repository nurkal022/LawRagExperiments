
Қазақстан Республикасының Үкіметі ҚАУЛЫ ЕТЕДІ : 1. «1993 жылғы 22 қаңтардағы Азаматтық, отбасылық және қылмыстық істер бойынша құқықтық көмек пен құқықтық қатынастар туралы конвенцияны және 2002 жылғы 7 қазандағы Азаматтық, отбасылық және қылмыстық iстер бойынша құқықтық көмек пен құқықтық қатынастар туралы конвенцияны iске асыру жөнiндегi шаралар туралы» Қазақстан Республикасы Үкіметінің 2004 жылғы 31 желтоқсандағы № 1453 қаулысына мынадай өзгеріс пен толықтыру енгізілсін: 1-тармақта : екінші бөлік мынадай редакцияда жазылсын: «Қазақстан Республикасы Әділет министрлігі – азаматтық хал актілерін, жылжымайтын мүлікке және олармен жасалатын мәмілелерге құқықтарды, заңды тұлғаларды, тіркеу туралы құжаттар, сондай-ақ әділет органдарынан және нотариустардан шығатын өзге де ресми құжаттар бойынша;»; мынадай мазмұндағы он бірінші бөлікпен толықтырылсын: «Қазақстан Республикасы Жоғарғы Сотының жанындағы Соттардың қызметін қамтамасыз ету департаменті (Қазақстан Республикасы Жоғарғы Сотының аппараты) – соттардың шешімдерін және өзге ресми құжаттарын орындауға байланысты Қазақстан Республикасы соттарының, шет мемлекеттер соттарының тапсырмалары, жеке және заңды тұлғалардың қолдаухаттары бойынша.». 2. Қазақстан Республикасы Сыртқы істер министрлігі белгіленген тәртіппен Қазақстан Республикасы жасаған азаматтық, отбасылық және қылмыстық істер бойынша құқықтық көмек көрсету жөніндегі тиісті халықаралық шарттардың депозитарийлерін осы қаулымен енгізілетін түзетулер туралы хабардар етсін. 3. Осы қаулы алғашқы ресми жарияланған күнінен кейін күнтiзбелiк он күн өткен соң қолданысқа енгiзiледi.

Қазақстан Республикасының Премьер-Министрі                               C. Ахметов

