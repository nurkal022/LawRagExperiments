БҰЙЫРАМЫН:

1. "Биоотын өндірушісімен өндіріс паспортын әзірлеу және бекіту ережесін бекіту туралы" Қазақстан Республикасы Ауыл шаруашылығы министрінің міндетін атқарушының 2011 жылғы 28 ақпандағы № 11-2/94 бұйрығына (Нормативтік құқықтық актілерді мемлекеттік тіркеу тізілімінде № 6854 болып тіркелген) мынадай өзгерістер мен толықтыру енгізілсін:

кіріспесі мынадай редакцияда жазылсын:

"Биоотын өндірісін және айналымын мемлекеттік реттеу туралы" Қазақстан Республикасы Заңының 10-бабы 2-тармағының 7) тармақшасына сәйкес БҰЙЫРАМЫН: ";

көрсетілген бұйрықпен бекітілген Биоотын өндірушісімен өндіріс паспортын әзірлеу және бекіту ережелерінде :

1-тараудың тақырыбы мынадай редакцияда жазылсын:

"1-тарау. Жалпы ережелер";

1-тармақ мынадай редакцияда жазылсын:

"1. Осы Биоотын өндірушісімен өндіріс паспортын әзірлеу және бекіту ережесі (бұдан әрі – Ереже) "Биоотын өндірісін және айналымын мемлекеттік реттеу туралы" Қазақстан Республикасы Заңының 10-бабы 2-тармағының 7) тармақшасына сәйкес әзірленді және биоотын өндірушісімен өндіріс паспортын әзірлеу және бекіту тәртібін айқындайды.";

2-тарауда :

тақырыбы мынадай редакцияда жазылсын:

"2-тарау. Биоотын өндірушісінің өндіріс паспортын әзірлеу тәртібі";

мынадай мазмұндағы 21-1-тармақпен толықтырылсын:

"21-1. Биоотын өндірісінің паспортына өзгерістер немесе толықтырулар енгізілген кезде өндіруші биоотын өндірісінің паспортына өзгерістер немесе толықтырулар енгізілген күннен бастап күнтізбелік отыз күнге дейін уәкілетті органға өндіріс паспортына енгізілген өзгерістер немесе толықтырулар туралы жазбаша түрде ақпарат ұсынады.";

3-тарау алып тасталсын;

көрсетілген Ережеге 1-қосымша осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Ауыл шаруашылығы министрлігінің Өсімдік шаруашылығы өнімдерін өндіру және қайта өңдеу департаменті заңнамада белгіленген тәртіппен:

1) осы бұйрықтың Қазақстан Республикасы Әділет министрлігінде мемлекеттік тіркелуін;

2) осы бұйрық ресми жарияланғаннан кейін оның Қазақстан Республикасы Ауыл шаруашылығы министрлігінің интернет-ресурсында орналастырылуын қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Ауыл шаруашылығы вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңАуыл шаруашылығы министрі	|	Е. Карашукеев



	|	Қазақстан РеспубликасыныңАуыл шаруашылығы министрі2021 жылғы 16 қарашадағы№ 333 бұйрығынақосымша
	|	Биоотын өндірушісіменөндіріс паспортын әзірлеужәне бекіту ережелеріне1-қосымша
	|	Нысан

Кәсіпорынның фирмалық белгісі  (бар болса)

	|	Бекітемін____________________________(бірінші басшының____________________________(уәкілетті тұлғаның) аты,әкесінің аты(бар болса), тегі)___________________________(қолы)"_____" __________________(күні)

Өндіріс паспортының титул беті
__________________________________________

(заңды тұлғаның меншік нысаны)

_________________________________________________________

өндіріс паспортын бекітетін заңды тұлғаның атауы

_____________________________________________

(өндіріс паспортының тіркеу нөмірі)


	|	Әзірленген____________________________(өндіріс паспортын әзірлегенұйым атауы)____________________________(әзірлеуші-ұйым басшысыныңаты, әкесінің аты(бар болса), тегі)
	|	"___" _____________________(күні)


