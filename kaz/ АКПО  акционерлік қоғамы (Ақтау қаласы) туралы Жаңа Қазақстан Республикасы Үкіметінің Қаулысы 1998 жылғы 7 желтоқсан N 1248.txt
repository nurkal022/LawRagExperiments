
"АКПО" ашық үлгідегі акционерлік қоғамына оңалту рәсімін қолданудың қанағаттанғысыз нәтижелеріне, ауыр қаржы-экономикалық жағдайына және оның дәрменсіздігіне байланысты, Қазақстан Республикасының "Банкроттық туралы" Z970067_ Заңына сәйкес Қазақстан Республикасының Үкіметі Қаулы етеді: 1. Қазақстан Республикасының Мемлекеттік кіріс министрлігі "Кәсіпорындарды қайта ұйымдастыру және тарату жөніндегі агенттік" акционерлік қоғамы арқылы заңдарда белгіленген тәртіппен: бір апта мерзім ішінде "АКПО" ашық үлгідегі акционерлік қоғамына (бұдан әрі - "АКПО" ААҚ) қатысты банкроттық туралы іс қозғау туралы талап-арызбен Қазақстан Республикасының сот органдарына өтініш жасауды; сотқа конкурстық басқарушының кандидатурасын ұсынуды; кредиторлар комитетіне өкілдің кандидатурасын белгілеуді қамтамасыз етсін. 2. Сот органы "АКПО" ААҚ-ын банкрот деп тану туралы шешім қабылдаған жағдайда және банкроттық рәсімдерін жүргізу барысында азаматтардың өміріне, денсаулығына және қоршаған ортаға әсер етуге қабілетті қолайсыз жағдайлардың пайда болуын болдырмау мақсатында конкурстық массаны сатудың: "Кәсіпорындарды қайта ұйымдастыру және тарату жөніндегі агенттік" акционерлік қоғамының Қазақстан Республикасы Энергетика, индустрия және сауда министрлігінің қорытындысын ескере отырып "АКПО" ААҚ конкурстық массасын сатудың жоспарын бекітуін; "АКПО" ААҚ конкурстық массасын бірыңғай лотпен сатуды көздейтін айрықша шарттары мен тәртібін белгілесін; әкiмшiлiк шығындар мен бiрiншi кезектегi кредиторлардың алдындағы мiндеттемелердiң төленбеген бөлiгiнің сомасына тең лот үшiн ең төменгi бағаны; заңнаманың талаптарын ескере отырып бiр ғана қатысушы жағдайында өткен лот бойынша сауда-саттықты тану мүмкiндiгiн. Ескерту. 2-тармақ абзацтармен толықтырылды - ҚР Үкіметінің 2000.08.07. N 1215 қаулысымен. P001215_ 2-1. Конкурстық массаны сатып алушыларға: 2000 жылғы 1 желтоқсанға полистирол өндiрiсiн жаңарту үшiн жағдай жасауды қамтамасыз ету жөнiнде мiндеттемелер қабылдауға; сауда-саттықтың нәтижелерi туралы хаттамаға қол қойылған күннен бастап объектi мен қызметшiлердi ұстау жөнiндегi барлық шығындарды төлеу жөнiнде мiндеттемелер қабылдауға; сатып алу-сату шартының ажырамас бөлiгi болып табылатын Қазақстан Республикасының Энергетика иидустрия және сауда министрлiгiмен келiсілген кесте бойынша үшінші кезектегi кредиторлардың талаптарын өтеу жөнiнде мiндеттемелер қабылдауға; сатып алушыда кәсiпорынның өндiрiстiк қызметiн жаңғырту туралы Қазақстан Республикасының Энергетика, индустрия және сауда министрлігімен келісілген инвестициялық бағдарламаның болуына қосымша талаптар көзделсін. Ескерту. 2-1-тармақпен толықтырылды - ҚР Үкіметінің 2000.08.07. N 1215 қаулысымен. P001215_ 3. Қазақстан Республикасы Үкіметінің "АКПО" акционерлік қоғамын қаржы-экономикалық сауықтыру жөніндегі шаралар туралы" 1997 жылғы 24 ақпандағы N 257 P970257_ қаулысы 2,3,4,5,6-тармақтарының күші жойылған деп танылсын. 4. Қазақстан Республикасының Энергетика, индустрия және сауда



министрлігі Қазақстан Республикасының заңнамасында белгіленген тәртіппен

сатып алушының сатып алу-сату шарты бойынша өз міндеттемелерін орындауын

бақылауды қамтамсыз етсін.





Ескерту. 4-тармақ жаңа редакцияда - ҚР Үкіметінің 2000.08.07. N 1215

қаулысымен.



P001215_





5. Осы қаулы қол қойылған күнінен бастап күшіне енеді.



Қазақстан Республикасының

Премьер-Министрі











