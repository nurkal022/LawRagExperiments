БҰЙЫРАМЫН:

1. "Коммуналдық қалдықтардың түзілу және жинақталу нормаларын есептеудің үлгілік қағидаларын бекіту туралы" Қазақстан Республикасы Экология, геология және табиғи ресурстар министрінің 2021 жылғы 1 қыркүйектегі № 347 бұйрығына (нормативтік құқықтық актілерін мемлекеттік тіркеу тізілімінде № 24212 болып тіркелген) мынадай өзгеріс енгізілсін:

Коммуналдық қалдықтардың түзілу және жинақталу нормаларын есептеудің үлгілік қағидаларының 1-қосымшасы осы бұйрыққа қосымшаға сәйкес жаңа редакцияда жазылсын, 1-қосымшаның орыс тіліндегі мәтіні өзгертілмейді.

2. Қазақстан Республикасы Экология, геология және табиғи ресурстар министрлігінің Қалдықтарды басқаруда мемлекеттік саясат департаменті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасы Әділет министрлігінде мемлекеттік тіркелуін;

2) осы бұйрықтың Қазақстан Республикасы Экология, геология және табиғи ресурстар министрлігінің ресми интернет-ресурсында және мемлекеттік органдардың интранет-порталында орналастырылуын;

3) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде Қазақстан Республикасы Экология, геология және табиғи ресурстар министрлігінің Заң қызметі департаментіне осы тармақтың 1) және 2) тармақшаларында көзделген іс-шаралардың орындалғаны туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Экология, геология және табиғи ресурстар вице-министріне жүктелсін.

4. Осы бұйрық алғашқы ресми жарияланған күнінен кейін қолданысқа енгізіледі.


Қазақстан РеспубликасыЭкология, геология жәнетабиғи ресурстар министрі	|	С. Брекешев



	|	Қазақстан РеспубликасыЭкология, геология жәнетабиғи ресурстар министрі2021 жылғы 6 қазандағы№ 399 бұйрығынақосымша
	|	Коммуналдық қалдықтардыңтүзілу және жинақталунормаларын есептеудің үлгілікқағидаларына1-қосымша

Тұрғын үй қоры мен тұрғын емес үй-жайлар объектілерінің түрлері

№	|	Коммуналдық қалдықтар жинақталатын объектілер	|	Есептік бірлік
1	|	Жайлы және жайлы емес үйлер	|	1 тұрғын
2	|	Жатақханалар, интернаттар, балалар үйлері, қарттар үйлері және сол сияқтылар	|	1 орын
3	|	Қонақ үйлер, санаторийлер, демалыс үйлері	|	1 орын
4	|	Балабақшалар, бөбекжай және басқа да мектепке дейінгі мекемелер	|	1 орын
5	|	Мекемелер, ұйымдар, офистер, кеңселер, банктер, байланыс бөлімшелері	|	1 қызметкер
6	|	Емханалар, медициналық орталықтар	|	1 келіп кету
7	|	Ауруханалар, өзге де емдеу-сауықтыру мекемелері	|	1 төсек-орын
8	|	Мектептер және өзге де оқу орындары	|	1 оқушы
9	|	Мейрамханалар, дәмханалар, басқада көніл көтеретін ғимараттар және қоғамдық тамақтану мекемелері	|	1 отыратын орын
10	|	Театрлар, кинотеатрлар, концерт залдары, түнгі клубтар, ойынханалар, ойын автоматтарының залы, интернет-кафелер, компьютерлік клубтар	|	1 отыратын орын
11	|	Мұражайлар, көрмелер	|	Жалпы алаңы 1 м2
12	|	Стадиондар, спорт алаңдары	|	Жоба бойынша 1 орын
13	|	Спорт, би және ойын залдары	|	Жалпы алаңы 1 м2
14	|	Азық-түлік, өнеркәсіптік тауар дүкендері, супермаркеттер	|	сауда алаңы 1 м2
15	|	Машиналардан сату	|	сауда орнының 1 м2
16	|	Базарлар, сауда павильондары, дүңгіршектер, сөрелер	|	Сауда алаңы 1 м2
17	|	Өнеркәсіптік, азық-түлік тауарларының көтерме базалары, қоймалары	|	Жалпы алаңы 1 м2
18	|	Тұрмыстық қызмет корсету үйі: халыққа қызмет көрсету	|	Жалпы алаңы 1 м2
19	|	Вокзалдар, автовокзалдар, әуежайлар	|	Жалпы алаңы 1 м2
20	|	Жағажайлар, жолдардан көше сметалары	|	Жалпы алаңы 1 м2
21	|	Дәріханалар	|	Сауда алаңы 1 м2
22	|	Автотұрақтар, автомобильді жуу орындары, АЖС	|	1 машина-орын
23	|	Автомобиль шеберханалары	|	1 жұмысшы
24	|	Гараж кооперативтері, гараждар, паркингтер	|	1 гаражға
25	|	Шаштараздар, косметикалық салондар	|	1 жұмыс орны
26	|	Кір жуатын орындар, химиялық тазалау орындары, тұрмыстық техниканы жөндеу орындары, тігін ательесі	|	Жалпы алаңы 1 м2
27	|	Зергерлік, аяқ киімді, сағаттарды жөндеу шеберханалары	|	Жалпы алаңы 1 м2
28	|	Кішігірім жөндеу және қызмет көрсету орындары (кілттер жасау және сол сияқтылар.)	|	1 жұмыс орны
29	|	Моншалар, сауналар	|	Жалпы алаңы 1 м2
30	|	Қала аумағында жаппай іс-шаралар ұйымдастыратын заңды, саябақ қалдықтары	|	1000 қатысушы
31	|	Бау-бақша кооперативтері	|	1 учаске



