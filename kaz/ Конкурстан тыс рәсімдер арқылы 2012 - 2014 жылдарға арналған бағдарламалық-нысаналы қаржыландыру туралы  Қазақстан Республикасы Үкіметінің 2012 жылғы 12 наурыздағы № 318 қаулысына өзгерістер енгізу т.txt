
Қазақстан Республикасының Үкіметі ҚАУЛЫ ЕТЕДІ: 1. «Конкурстан тыс рәсімдер арқылы 2012 - 2014 жылдарға арналған бағдарламалық-нысаналы қаржыландыру туралы» Қазақстан Республикасы Үкіметінің 2012 жылғы 12 наурыздағы № 318 қаулысына мынадай өзгерістер енгізілсін: көрсетілген қаулының қосымшасы осы қаулының қосымшасына сәйкес жаңа редакцияда жазылсын. 2. Осы қаулы қол қойылған күнінен бастап қолданысқа енгізіледі.

Қазақстан Республикасының Премьер-Министрі                                  К. Мәсімов

Қазақстан Республикасы Үкіметінің 2012 жылғы 6 сәуірдегі № 420 қаулысына қосымша

Қазақстан Республикасы Үкіметінің 2012 жылғы 12 наурыздағы № 318 қаулысына қосымша

Бағдарламалық-нысаналы қаржыландырылуы конкурстан тыс рәсімдер арқылы республикалық бюджеттен жүзеге асырылатын ғылыми-техникалық бағдарламалар

1. Қазақстан Республикасы Білім және ғылым министрлігі: 1) қатты отынды тұтандырудың плазмалық технологиясының ғылыми-техникалық негізін әзірлеу және оны зертханада және өнеркәсіптік жағдайда сандық және эксперименталдық зерттеу; 2) Қазақстан Республикасының индустриялық дамуын пайдалы қазбалар қорымен толтырудың ғылыми негіздемесі; 3) жаңа материалдар синтезі, мұнай, мұнай өнімдерін және құрамында көміртекті газдар бар каталитикалық қайта өңдеу, технологияларын әзірлеу; 4) көмір, органикалық және полимерлік шикізат негізінде металдардың нанобөлшектерін және кеміртекті нанотүтіктерді қатыстыра отырып, жасалатын нанокомпозитгік материалдарды алу мен қолдану технологияларын әзірдеу; 5) түсті металлургияның қалдықтарынан және жартылай өнімдерінен металл сурьма мен оның қоспаларын алудың тиімділігі жоғары экологиялық таза жаңа технологиясын әзірлеу; 6) темір бокситтерін қайта өңдеудің Байер-гидрогранат технологиясын әзірлеу; 7) отқа төзімділігі жоғары кәбіл өнімдері өндірісін құру; 8) арнайы мақсаттағы аса берік ситталдар алу, олардың құрылысы мен қасиеттерін зерттеу; 9) металл және ағаш конструкциялар үшін оттан сақтайтын әлемдік деңгейдегі отандық төсемдер өндірісін құру; 10) Ipkon жаңа силикатты бекіткіші: интернационализация және экспорттық жылжыту; 11) Қарағанды метаны; 12) Қазақстанның жерасты сулары; 13) Қазақстан Республикасында микроэлектроника мен роботты техниканың ақпаратты-технологиялық базасын құру; 14) CUDA-технологияны пайдалана отырып, имитациялық модельдеудің жоғары өндірістік жүйесін құрудың ғылыми-әдістемелік негіздерін әзірлеу; 15) арнайы мақсаттағы роботтар мен роботты технологиялық жүйелердің тәжірибелік-конструкторлық әзірлемелері; 16) GPU-процессорларды қолдану арқылы суперкомпьютерлі гибридті кластер құрудың технологиясын әзірлеу; 17) Қызылорда облысында мұнай өндіру кезінде бүлінген экожүйені биоремедиациялау; 18) Арал маңының тұзды топырағының құнарлылығын қалпына келтірудің биотехнологиялық тәсілдерін қолдану; 19) ауыл шаруашылығы және қоршаған ортаны қорғау үшін микробтық препараттарды тәжірибелік-өнеркәсіптік өндіру технологиясын әзірлеу және ұйымдастыру; 20) ірі қара малдың бруцеллезі: эпизоотологиялық жағдайдың мониторингі, диагностика мен алдын алу құралдарын әзірлеу; 21) Қазақстан Республикасының аумағында мекендейтін киіктердің популяциясында жұқпалы аурулар циркуляциясының эпизоотологиялық мониторингі және алдын алу әдістерін әзірлеу; 22) ДНК-технологияларын қолдану негізінде Қазақстан тұрғындарының жекелеген топтары үшін генетикалық паспорттар жасау; 23) Қазақстан Республикасында микробиологиялық ресурстарды құру, сақтау, есепке алу және қолдану; 24) Қазақстан флорасының мәдени, интродукцияланған және жабайы есетін есімдіктері негізінде дәрілік препараттар, биологиялық белсенді қоспалар мен арнайы тағам өнімдерін және басқа материалдар жасаудың биотехнологиясы; 25) Ovis және Сарrа жануарлар тегінің ex situ сақтауының ғылыми негіздерін әзірлеу; 26) адам мен жануар ағзасының соматикалық және висцералдық жүйелерін реттеудің физиологиялық тетіктері; 27) Қазақстан Республикасының су қауіпсіздігін қамтамасыз етудің географиялық негіздері; 28) Қазақстан Республикасының таулы және жазық аумақтарының табиғатын пайдаланудың қауіпсіздігін қамтамасыз етудің географиялық негіздері; 29) Қазақстан Республикасында болжау және шығынды азайту мақсатында табиғи және техногендік сипаттағы күшті және қиратушы жер сілкіністері көріністерінің заңдылықтарын зерттеу; 30) Қазақстан медицинасының, ауыл шаруашылығының және қоршаған ортасының мұқтаждығы үшін отандық геномдық-протеомдық және жасушалық технологиялар әзірлеу; 31) жаңа әдістемелік негізде Алматы қаласының аумағын сейсмикалық микроаудандастыру картасын әзірлеу; 32) «Ғылыми қазына» пәнаралық бағдарламасы; 33) түркілік геосаяси феномен: Қайнар көзі, сабақтастығы.

2. Қазақстан Республикасы Индустрия және жаңа технологиялар министрлігі: 1) Қазақстан Республикасында атом энергетикасын дамыту; 2) Қазақстандық Тоқамақ термоядролық материалтану реакторын құру мен пайдалануды ғылыми-техникалық қолдау; 3) ДЦ-60 ауыр иондар үдеткіші базасында физика, химия, биология және озық технологиялар саласындағы кешенді ғылыми зерттеулерді дамыту; 4) тау-кен саласының дамуын ғылыми-техникалық қамтамасыз ету; 5) инфекцияға қарсы жаңа препараттар жасау.

3. Қазақстан Республикасы Денсаулық сақтау министрлігі: денсаулық сақтау саласындағы қолданбалы ғылыми зерттеулер: 1) үдемелі респираторлы ауруларды диагностикалаудағы және емдеудегі инновациялық технологиялар; 2) созылмалы жұқпалы емес аурулардан келетін қоғамның алдын алуға болатын шығындары профилактикасының концептуалды тәсілдерін әзірлеу; 3) ауылдық аумақта тұратын халықтың денсаулығын қорғау және санитариялық-эпидемиологиялық салауаттылығын қамтамасыз ету саласында кешенді бағдарламалар әзірлеу; 4) халықтың биологиялық қауіпсіздігін қамтамасыз ету негізі ретінде карантиндік және зооноздық инфекциялар мониторингінің тиімділігін арттыру; 5) Қазақстан Республикасының ауыл тұрғындарына қызмет көрсететін медициналық ұйымдарды дамытудың инновациялық технологияларын әзірлеу; 6) туберкулездің резистентті нысанын сапалы диагностикалаудың және емдеудің жаңа технологияларын әзірлеу және енгізу; 7) қатерлі ісіктерді емдеудің ғылыми-негізделген мультимодальдық технологияларын әзірлеу; 8) халық денсаулығына қолайсыз әсерді болдырмау үшін экологиялық тәуекелді азайтудың ғылыми-негізделген технологияларын әзірлеу; 9) хирургияда мүшені сақтайтын және мүшені қалпына келтіретін емдеу-диагностикалық технологияларды әзірлеу және жетілдіру негізінде әлеуметтік-маңызды ауруларды, жарақаттарды және олардың салдарының деңгейін төмендету.

4. Қазақстан Республикасы Еңбек және халықты әлеуметтік қорғау министрлігі: еңбекті қорғау саласындағы қолданбалы ғылыми зерттеулер: 1) техникалық жетілдірілген, экономикалық және әлеуметтік тұрғыдан дәлелденген кәсіби тәуекелдің ең төменгі деңгейін қамтамасыз ету бойынша еңбекті қорғауды басқарудың ғылыми-әдістемелік негіздерін зерттеу және әзірлеу; 2) тиімді және сапалы еңбек үшін қауіпсіз және дұрыс жағдайларды қамтамасыз етуге бағытталған еңбекті қорғауды басқару бойынша өзара байланысты әлеуметтік-экономикалық және ұйымдастыру-техникалық іс-шаралар кешенін жүйелік бағалау.

5. Қазақстан Республикасы Ауыл шаруашылығы министрлігі: агроөнеркәсіп кешені саласындағы қолданбалы ғылыми зерттеулер.

6. Қазақстан Республикасы Төтенше жағдайлар министрлігі: төтенше жағдайлар саласындағы ғылыми зерттеулер: Қазақстан Республикасының өрт қауіпсіздігіне зерттеулер жүргізу және ғылыми-техникалық жобалау жүйесін әзірлеу.

7. Қазақстан Республикасы Ұлттық ғарыш агенттігі: ғарыш қызметі саласындағы қолданбалы ғылыми зерттеулер.

8. Қазақстан Республикасы Құрылыс және тұрғын үй-коммуналдық шаруашылығы істері агенттігі: 1) құрылыс саласындағы қолданбалы ғылыми зерттеулер; 2) тұрғын үй-коммуналдық шаруашылық саласындағы қолданбалы ғылыми зерттеулер.

9. Қазақстан Республикасы Мемлекеттік қызмет істері агенттігі: мемлекеттік қызмет саласында ғылыми зерттеулер жүргізу және ғылыми-қолданбалы әдістемелер әзірлеу.

