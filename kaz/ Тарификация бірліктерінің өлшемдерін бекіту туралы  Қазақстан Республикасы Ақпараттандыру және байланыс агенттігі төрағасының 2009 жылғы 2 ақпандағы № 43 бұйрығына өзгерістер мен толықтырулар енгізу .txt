
«Байланыс туралы» Қазақстан Республикасының Заңының 35-бабы 1-1-тармағына , сондай-ақ Қазақстан Республикасы Үкіметінің 2010 жылғы 29 қыркүйектегі № 983 қаулысымен бекітілген Қазақстан Республикасында Ақпараттық және коммуникациялық технологияларды дамытудың 2010 - 2014 жылдарға арналған бағдарламасының 7-бөлім 49-тармағына сәйкес, БҰЙЫРАМЫН: 1. «Тарификация бірліктерінің өлшемдерін бекіту туралы» Қазақстан Республикасы Ақпараттандыру және байланыс агенттігі төрағасының 2009 жылғы 2 ақпандағы № 43 бұйрығына (Нормативтік құқықтық актілерді мемлекеттік тіркеу тізілімінде 2009 жылғы 3 наурызда № 5573 тіркелген Қазақстан Республикасы орталық атқарушы және өзге де мемлекеттік органдарының нормативтік құқықтық актілер бюллетенінде жарияланған, 2009 ж. наурыз, № 3, 338-б.) мынадай өзгерістер мен толықтырулар енгізілсін: көрсетілген бұйрықпен бекітілген Тарификация бірліктерінің өлшемінде : 4-тармақта : 1) тармақшада «ұялы байланыс пен» деген сөздер алып тасталсын; мынадай мазмұндағы 1-1) тармақшамен толықтырылсын: «1-1) ұялы байланыс операторларының телефондық трафигі - 1 секунд;»; 5-тармақта : 1) тармақшада «ұялы телефон байланысы,» деген сөздері алып тасталсын; мынадай мазмұндағы 1-1) тармақшамен толықтырылсын: «1-1) ұялы байланыс: байланыс операторының телекоммуникация желі ішінде - 1 секунд; басқа байланыс операторларының телекоммуникация желілеріне шығу - 1 секунд;»; 4) тармақшада «60» саны «30» санына ауыстырылсын; 6-тармақ алып тасталсын; мынадай мазмұндағы 9-тармақпен толықтырылсын: «9. Байланыс саласындағы Қазақстан Республикасы заңнамасымен көзделмеген қосылуға төлем мен басқа төлемдер алуға тыйым салынады.». 2. Қазақстан Республикасы Байланыс және ақпарат министрлігінің Байланыс және ақпараттандыру комитеті (P.P. Нұршабеков) заңнамада белгіленген тәртіппен: 1) осы бұйрықты Қазақстан Республикасы Әділет министрлігінде мемлекеттік тіркелуін; 2) осы бұйрықты Қазақстан Республикасы Әділет министрлігінде мемлекеттік тіркеуден өткізгеннен кейін оның бұқаралық ақпарат құралдарында ресми жариялануын қамтамасыз етсін. 3. Осы бұйрықтың орындалуын бақылау Қазақстан Республикасы Байланыс және ақпарат вице-министр С.С. Сарсеновке жүктелсін. 4. Осы бұйрық алғаш ресми жарияланған күнінен бастап он күнтізбелік күн өткен соң қолданысқа енгізіледі.

Министрдің м.а.                                Қ. Әбсаттаров

КЕЛІСІЛДІ: Қазақстан Республикасы Бәсекелестікті қорғау агенттігінің (Монополияға қарсы агенттік) Төрағасы ____________ Есенбаев М.Т. «__» ___________ 2010 жыл

КЕЛІСІЛДІ: Қазақстан Республикасы Ұлттық қауіпсіздік комитетінің Төрағасы _____________ Әбіқаев Н.Ә. «__» ___________ 2010 жыл

