
Реформаларды тереңдету және 1994-1995 жылдары экономиканы
тұрақтандыру жөнiндегi Үкiметтiң iс-қимыл Бағдарламасына сәйкес
Қазақстан Республикасының Үкiметi қаулы етедi:

1. Қазақстан Республикасының Мемлекеттiк мүлiктi басқару
жөнiндегi мемлекеттiк комитетi:

"Станкомаш" мемлекеттiк холдинг компаниясына акционерлiк
қоғамдар акцияларының оған иеленуге, пайдалануға және басқаруға
берiлген мемлекеттiк пакетiн иелену, пайдалану және басқару құқын
тоқтатсын;

акцияларының мемлекеттiк пакеттерi сатылуға жататын "Станкомаш"
мемлекеттiк холдинг компаниясының құрамынан шығарылған акционерлiк
қоғамдардың тiзбесiн айқындасын және оларды Қазақстан
Республикасының Жекешелендiру жөнiндегi мемлекеттiк комитетiне 
берсiн;

Қазақстан Республикасының Қаржы министрлiгiмен бiрлесiп
"Станкомаш" мемлекеттiк холдинг компаниясының борыштары мен
мiндеттемелерi жөнiндегi құқықтық мұрагердi айқындасын.

2. Мыналардың күшi жойылған деп танылсын:

"Станкомаш" мемлекеттiк компаниясын құру туралы"
Қазақстан Республикасы Министрлер Кабинетiнiң 1993 жылғы 
9 қыркүйектегi N 846 қаулысы Қазақстан Республикасының ПҮАЖ-ы,
1993 ж., N 36, 419-құжат/;

"Станкомаш" мемлекеттiк холдинг компаниясының Президентi мен
Байқаушы кеңесi туралы" Қазақстан Республикасы Министрлер 
Кабинетiнiң 1993 жылғы 4 қыркүйектегi N 789 қаулысы;

"Станкомаш" мемлекеттiк холдинг компаниясы Байқаушы кеңесiнiң
төрағасы туралы" 1993 жылғы 4 қазандағы N 985 қаулысы.



Қазақстан Республикасының
         Премьер-министрi



