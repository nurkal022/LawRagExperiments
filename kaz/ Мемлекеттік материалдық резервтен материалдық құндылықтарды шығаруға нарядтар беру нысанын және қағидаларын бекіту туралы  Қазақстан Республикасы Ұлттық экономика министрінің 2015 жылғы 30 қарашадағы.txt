БҰЙЫРАМЫН:

1. "Мемлекеттік материалдық резервтен материалдық құндылықтарды шығаруға нарядтар беру нысанын және қағидаларын бекіту туралы" Қазақстан Республикасы Ұлттық экономика министрінің 2015 жылғы 30 қарашадағы № 747 бұйрығына (Нормативтік құқықтық актілерді мемлекеттік тіркеу тізілімінде № 12516 болып тіркелген, "Әділет" ақпараттық-құқықтық жүйесінде 2015 жылғы 31 желтоқсанда жарияланған) мынадай өзгерістер енгізілсін:

көрсетілген бұйрыққа 1-қосымша осы бұйрыққа қосымшаға сәйкес жаңа редакцияда жазылсын;

көрсетілген бұйрықпен бекітілген Мемлекеттік материалдық резервтен материалдық құндылықтарды шығаруға нарядтар беру қағидаларында :

2 және 3-тармақтар мынадай редакцияда жазылсын:

"2. Нарядтар беруді Қазақстан Республикасы Цифрлық даму, қорғаныс және аэроғарыш өнеркәсібі министрлігінің Мемлекеттік материалдық резервтер комитеті (бұдан әрі - Комитет) мемлекеттік материалдық резервтен материалдық құндылықтарды жаңартуға байланысты (оның ішінде, "Мемлекеттік сатып алу туралы" 2015 жылғы 4 желтоқсандағы Қазақстан Республикасы Заңының 39-бабы 3-тармағының 8) тармақшасына сәйкес мемлекеттік материалдық резервтен материалдық құндылықтарды шығару кезінде материалдық құндылықтардың сапалық жай-күйі мен техникалық регламенттерінің талаптарына және стандарттау жөніндегі нормативтік құжаттарға сәйкестігі бойынша сараптама жүргізу үшін, басқа мемлекеттік органдардың балансына беру үшін), қарызға беру тәртібімен және броньнан шығару тәртібімен жүзеге асырады.

3. Жаңартуға байланысты материалдық құндылықтарды шығару кезінде наряд беру сауда-саттық нәтижелері туралы хаттама, мемлекеттік материалдық резервтен материалдық құндылықтарды шығару жөніндегі аукцион жеңімпазымен сатып алу-сату шарты, шарт талаптарында көзделген иеліктен шығарылатын материалдық құндылықтардың құны толық төленгенін растау негізінде жүзеге асырылады.

Жаңартылуға жататын мемлекеттік материалдық резервтің материалдық құндылықтарын басқа мемлекеттік органдардың балансына беру үшін материалдық құндылықтарды шығару кезінде наряд беру "Азаматтық қорғау туралы" 2014 жылғы 11 сәуірдегі Қазақстан Республикасының Заңы (бұдан әрі - Заң) 11-бабының 44) тармақшасына сәйкес қабылданатын Қазақстан Республикасы Үкіметінің шешімі негізінде жүзеге асырылады.

"Мемлекеттік сатып алу туралы" 2015 жылғы 4 желтоқсандағы Қазақстан Республикасы Заңының 39-бабы 3-тармағының 8) тармақшасына сәйкес жаңарту тәртібімен материалдық құндылықтарды шығару кезінде нарядтар беру мемлекеттік сатып алу туралы шарт және иеліктен шығарылатын материалдық құндылықтардың шарт талаптарында көзделген құны толық төленгенін растайтын құжат негізінде жүзеге асырылады.

Мемлекеттік қорғаныстық тапсырысты орындау үшін жаңарту тәртібімен материалдық құндылықтарды шығару кезінде наряд беру мемлекеттік қорғаныстық тапсырысты орындау үшін мемлекеттік материалдық резервтің материалдық құндылықтарын пайдалану туралы шарттың негізінде жүзеге асырылады";

5-тармақтың 1) тармақшасы мынадай редакцияда жазылсын:

"1) табиғи, техногендік және әлеуметтік сипаттағы төтенше жағдайлар мен олардың салдарының алдын алу және оларды жою жөніндегі шараларды қабылдау;";

6-тармақ мынадай редакцияда жазылсын:

"6. Табиғи және техногендік сипаттағы төтенше жағдайлар мен олардың салдарының алдын алу және оларды жою жөніндегі шараларды қабылдау үшін броньнан шығару тәртібімен материалдық құндылықтарды шығару кезінде наряд беру Заңның 12-бабы 1-тармағының 45) тармақшасына сәйкес қабылданатын азаматтық қорғау саласындағы уәкілетті органның шешімі негізінде жүзеге асырылады.

Әлеуметтік сипаттағы төтенше жағдай мен оның салдарының алдын алу және оларды жою жөніндегі шараларды қабылдау үшін броньнан шығару тәртібімен материалдық құндылықтарды шығару кезінде наряд беру "Төтенше жағдай туралы" 2003 жылғы 8 ақпандағы Қазақстан Республикасының Заңы 3-1-бабының 5-1-тармағына сәйкес қабылданатын әлеуметтік сипаттағы төтенше жағдайдың алдын алу және оны жою жөніндегі мемлекеттік органның шешімі негізінде жүзеге асырылады.

Гуманитарлық көмек көрсету, босқындарға көмек көрсету үшін броньнан шығару тәртібімен материалдық құндылықтарды шығару кезінде наряд беру Заңның 11-бабының 42) тармақшасына сәйкес қабылданатын Қазақстан Республикасы Үкіметінің шешімі негізінде жүзеге асырылады.

Нарыққа реттеушілік ықпал ету үшін броньнан шығару тәртібімен материалдық құндылықтарды шығару кезінде наряд беру Заңның 11-бабының 42) тармақшасына сәйкес қабылданатын Қазақстан Республикасы Үкіметінің шешімі және сауда қызметінің субъектілерімен нарыққа реттеушілік ықпал ету үшін мемлекеттік материалдық резервтен материалдық құндылықтарды шығару жөніндегі шарттың, шарт талаптарында көзделген иеліктен шығарылатын материалдық құндылықтардың құны толық төленгенін растайтын құжаттың негізінде жүзеге асырылады.

Мемлекеттік материалдық резервтің номенклатурасы өзгерген кезде броньнан шығару тәртібімен материалдық құндылықтарды шығару кезінде наряд беру сауда-саттық нәтижелері туралы хаттама, мемлекеттік материалдық резервтен материалдық құндылықтарды шығару жөніндегі аукцион жеңімпазымен сатып алу-сату шарты, шарт талаптарында көзделген иеліктен шығарылатын материалдық құндылықтардың құны толық төленгенін растау негізінде жүзеге асырылады.";

10-тармақ мынадай редакцияда жазылсын:

"10. Сауда-саттық нәтижелерi туралы хаттаманың негізінде жаңартуға байланысты және мемлекеттік материалдық резервтің номенклатурасы өзгерген кезде броньнан шығару тәртібімен материалдық құндылықтарды шығару кезінде наряд пошта арқылы немесе электронды нысанда сақтау филиалына/сақтау пункттеріне мемлекеттік мүлік тізілімінің веб-порталына шарт талаптарында көзделген иеліктен шығарылатын материалдық құндылықтар құнының толық төленгені туралы ақпарат енгізілгеннен кейін, немесе кепілдік жарна шарт бойынша сату бағасына тең болған немесе одан асып кеткен жағдайда, сатып алу-сату шарты жасалғаннан кейін 3 (үш) жұмыс күні ішінде жіберіледі.

Сараптама жүргізу үшін материалдық құндылықтарды шығару кезінде наряд шығарылатын көлем үшін төлем алынғаннан кейін 3 (үш) жұмыс күні ішінде беріледі.

Жаңартылуға жататын мемлекеттік материалдық резервтің материалдық құндылықтарын басқа мемлекеттік органдардың балансына беру үшін материалдық құндылықтарды шығару кезінде наряд оларды шығару туралы Қазақстан Республикасы Үкіметінің шешімін Комитет алғаннан кейін 3 (үш) жұмыс күні ішінде беріледі.

"Мемлекеттік сатып алу туралы" 2015 жылғы 4 желтоқсандағы Қазақстан Республикасы Заңының 39-бабының 3-тармағының 8) тармақшасына сәйкес жаңарту тәртібімен материалдық құндылықтарды шығару кезінде наряд мемлекеттік сатып алу туралы шарт талаптарында көзделген иеліктен шығарылатын материалдық құндылықтар құнының толық төленгенін растайтын құжат Комитетке келіп түскеннен кейін 3 (үш) жұмыс күні ішінде беріледі.

Мемлекеттік қорғаныстық тапсырысты орындау үшін жаңарту тәртібімен материалдық құндылықтарды шығару кезінде наряд мемлекеттік қорғаныстық тапсырысты орындау үшін мемлекеттік материалдық резервтің материалдық құндылықтарын пайдалану туралы шартты жасасқаннан кейін 1 (бір) жұмыс күні ішінде беріледі.";

12-тармақ мынадай редакцияда жазылсын:

"12. Материалдық құндылықтарды гуманитарлық көмек көрсету, босқындарға көмек көрсету үшін броньнан шығару тәртібімен шығару кезінде наряд оларды шығару туралы Қазақстан Республикасы Үкіметінің шешімін Комитет алғаннан кейін 1 (бір) жұмыс күні ішінде беріледі.

Материалдық құндылықтарды нарыққа реттеушілік ықпал ету үшін броньнан шығару тәртібімен шығару кезінде наряд шарт талаптарында көзделген иеліктен шығарылатын материалдық құндылықтардың құны толық төленгенін растайтын құжат Комитетке келіп түскеннен кейін 3 (үш) жұмыс күні ішінде беріледі.

Табиғи және техногендік сипаттағы төтенше жағдайлар мен олардың салдарларының алдын алу және оларды жою жөніндегі шараларды қабылдау үшін броньнан шығару тәртібімен материалдық құндылықтарды шығару кезінде наряд оларды шығару туралы азаматтық қорғау саласындағы уәкілетті органның шешімін Комитет алғаннан кейін 1 (бір) жұмыс күні ішінде беріледі.

Әлеуметтік сипаттағы төтенше жағдай мен оның салдарларының алдын алу және оларды жою жөніндегі шараларды қабылдау үшін броньнан шығару тәртібімен материалдық құндылықтарды шығару кезінде наряд оларды шығару туралы әлеуметтік сипаттағы төтенше жағдайдың алдын алу және оны жою жөніндегі мемлекеттік органның шешімін Комитет алғаннан кейін 1 (бір) жұмыс күні ішінде беріледі.";

21-тармақ мынадай редакцияда жазылсын:

"21. Қабылдау-тапсыру актісін және нарядты орындау актісін сақтау филиалы/сақтау пункті мемлекеттік материалдық резервтен материалдық құндылықтарды шығарған күннен бастап 5 (бес) жұмыс күнінен кешіктірмей Комитетке жібереді.".

2. Қазақстан Республикасы Цифрлық даму, қорғаныс және аэроғарыш өнеркәсібі министрлігінің Мемлекеттік материалдық резервтер комитеті заңнамада белгіленген тәртіппен:

1) осы бұйрықты Қазақстан Республикасының Әділет министрлігінде мемлекеттік тіркеуді;

2) осы бұйрық мемлекеттік тіркелген күннен бастап күнтізбелік он күн ішінде оны қазақ және орыс тілдерінде ресми жариялау және Қазақстан Республикасы нормативтік құқықтық актілерінің эталондық бақылау банкіне енгізу үшін "Қазақстан Республикасының Заңнама және құқықтық ақпарат институты" шаруашылық жүргізу құқығындағы республикалық мемлекеттік кәсіпорнына жіберуді;

3) осы бұйрықты Қазақстан Республикасы Цифрлық даму, қорғаныс және аэроғарыш өнеркәсібі министрлігінің интернет-ресурсында орналастыруды;

4) осы бұйрық Қазақстан Республикасының Әділет министрлігінде мемлекеттік тіркелгеннен кейін он жұмыс күні ішінде Қазақстан Республикасы Цифрлық даму, қорғаныс және аэроғарыш өнеркәсібі министрлігінің Заң департаментіне осы тармақтың 1), 2) және 3) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Цифрлық даму, қорғаныс және аэроғарыш өнеркәсібі вице-министріне жүктелсін.

4. Осы бұйрық алғаш ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңЦифрлық даму, қорғаныс және аэроғарышөнеркәсібі министрі	|	А. Жұмағалиев



	|	Қазақстан РеспубликасыЦифрлық даму, қорғаныс жәнеаэроғарыш өнеркәсібіминистрінің2019 жылғы 7 маусымдағы№ 18809 бұйрыққақосымша
	|	Қазақстан РеспубликасыҰлттық экономика министрінің2015 жылғы 30 қарашадағы№ 747 бұйрыққа1-қосымшаНысан

Қазақстан Республикасы Цифрлық даму, қорғаныс және аэроғарыш өнеркәсібі министрлігінің Мемлекеттік материалдық резервтер комитеті Мемлекеттік материалдық резервтен материалдық құндылықтарды шығаруға № ___ наряд 20___ жылғы "_____" ___________
Кімге__________________________________________________________

Мекен жайы____________________________________________________

Жүк жіберуші___________________________________________________

Жүк алушы _____________________________________________________

Төменде көрсетілген мемлекеттік материалдық резервтің материалдық құндылықтары


Р/с №	|	Материалдық құндылықтардың атауы	|	Өлшем бірлігі	|	Саны	|	Бірлік үшін бағасы, теңге	|	Сомасы, теңге
	|		|		|		|		|	
	|		|		|		|		|	
	|		|		|		|		|	

Сомасы (жазбаша) оның ішінде ҚҚС теңге.

Шығару: жаңартуға байланысты (оның ішінде: "Мемлекеттік сатып алу туралы" 2015 жылғы 4 желтоқсандағы Қазақстан Республикасы Заңының 39-бабы 3-тармағының 8) тармақшасына сәйкес, сараптама жүргізу үшін, басқа мемлекеттік органдардың балансына беру үшін), қарызға беру тәртібімен, броньнан шығару тәртібімен жүргізіледі (керегінің астын сызыңыз).

Материалдық құндылықтарды шығаруға негіздеме:______________________________

Материалдық құндылықтарды шығару мерзімі (жаңартуға байланысты және мемлекеттік материалдық резервтің номенклатурасы өзгерген кезде броньнан шығару тәртібімен материалдық құндылықтарды шығару кезінде)

________________________________________________________________________________

Ескертпе: Бұл ретте материалдық құндылықтарды алушы сатып алу-сату шартының қолданылу мерзімі аяқталғанға дейін материалдық құндылықтарды шығаруға құқылы. Осы жағдайда Комитет шарт талаптарына сәйкес айыппұл санкцияларын есептейді.

Нарядқа қол қоюға уәкілетті адамдар:

___________________      _______________________            ____________

(лауазымы)                  (Т.А.Ә.) (бар болған жағдайда)      (қолы)

___________________      _______________________            ____________

(лауазымы)                  (Т.А.Ә.) (бар болған жағдайда)      (қолы)

___________________      _______________________            ____________

(лауазымы)                  (Т.А.Ә.) (бар болған жағдайда)      (қолы)

Мөрдің орны

