
Қазақстан Республикасының Үкіметі Қ АУЛЫ ЕТЕДІ : «Сарыарқа» арнайы экономикалық аймағын құру туралы» Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                       К. Мәсімов

Қазақстан Республикасы Президентінің Жарлығы «Сарыарқа» арнайы экономикалық аймағын құру туралы

«Қазақстан Республикасындағы арнайы экономикалық аймақтар туралы» 2011 жылғы 21 шілдедегі Қазақстан Республикасы Заңының 7-бабының 8-тармағына сәйкес ҚАУЛЫ ЕТЕМІН : 1. 2036 жылғы 1 желтоқсанға дейінгі кезеңге «Сарыарқа» арнайы экономикалық аймағы (бұдан әрі – АЭА) құрылсын. 2. Қоса беріліп отырған: 1) АЭА туралы ереже; 2) АЭА-ның жұмыс істеуінің нысаналы индикаторлары және нысаналы индикаторларға қол жеткізбеудің дағдарысты деңгейі бекітілсін. 3. Қазақстан Республикасының Үкіметі: 1) осы Жарлықтан туындайтын тиісті нормативтік құқықтық актілер қабылдауды; 2) осы Жарлықты іске асыру жөніндегі өзге де шаралар қабылдауды қамтамасыз етсін. 4. Осы Жарлықтың орындалуын бақылау Қазақстан Республикасы Президентінің Әкімшілігіне жүктелсін. 5. Осы Жарлық қол қойылған күнінен бастап қолданысқа енгізіледі.

Қазақстан Республикасының Президенті                          Н. Назарбаев

Қазақстан Республикасы Президентінің 2011 жылғы «__» _______ № ___ Жарлығымен БЕКІТІЛГЕН

«Сарыарқа» арнайы экономикалық аймағы туралы ереже 1. Жалпы ережелер

1. «Сарыарқа» арнайы экономикалық аймағы (бұдан әрі – АЭА) қоса беріліп отырған жоспарға сәйкес Қарағанды қаласының аумағында және Қарағанды облысының Бұқар жырау ауданының іргелес жерінде орналасқан. АЭА-ның аумағы 534,9 гектарды құрайды және Қазақстан Республикасы аумағының ажырамас бөлігі болып табылады. 2. АЭА: 1) металлургия өнеркәсібін және металл өңдеу саласын дамыту, атап айтқанда әлемдік сауда таңбаларын өндірушілерді тарту жолымен дайын бұйымдарды өндіру; 2) шикізатты тереңдете өңдеу және қосылған құны жоғары бәсекеге қабілетті өнімдерді кеңінен шығару жөніндегі әлемдік деңгейдегі металлургия өнеркәсібі мен металл өңдеу саласын құру мен дамыту жөніндегі серпінді инвестициялық жобаларды әзірлеу және іске асыру; 3) өндірілетін өнім түрлерін кеңейту және сапасын жақсарту; 4) қазақстандық өнімнің өндіру мен өткізудің жалпы әлемдік жүйесіне кірігуін жүзеге асыру, халықаралық стандарттарға сәйкес инновациялық, бәсекеге қабілетті отандық өнімді жасау; 5) тиімділігі жоғары және инновациялық өндірістерді, оның ішінде жоғары технологиялық және бәсекеге қабілетті өндірістерді құру, жаңа өнім түрлерін шығаруды игеру; 6) шикізатты тереңдете өңдеу жөніндегі өндірістерді және технологияларды құру мен жетілдіру бойынша ғылыми-зерттеу және ғылыми-техникалық инновациялық жобаларды әзірлеу және іске асыру; 7) қолайлы инвестициялық климатты қалыптастыру және инвестициялық жобаларды іске асыру үшін отандық және шетелдік инвестицияларды тарту; 8) құрылысқа инвестициялар тарту және мемлекеттік-жеке меншік әріптестік тетіктерінің негізінде металлургия өнеркәсібін кешенді дамыту; 9) республика экономикасының әлемдік шаруашылық байланыс жүйесіне енуін жандандыру үшін өңірді жедел дамыту; 10) нарықтық қатынастардың құқықтық нормаларын жетілдіру, басқару мен шаруашылық жүргізудің қазіргі заманғы әдістерін енгізу; 11) әлеуметтік проблемаларды шешу және халықтың жұмыспен қамтылуын арттыру мақсатында құрылады. 3. АЭА-ның қызметі Қазақстан Республикасының Конституциясымен, «Қазақстан Республикасындағы арнайы экономикалық аймақтар туралы» Қазақстан Республикасының 2011 жылғы 21 шілдедегі Заңымен, осы ережемен және Қазақстан Республикасының өзге де нормативтік құқықтық актілерімен реттеледі. 4. АЭА аумағындағы қызметтің басым түрлері: 1) металлургия өнеркәсібі өнімдерін өндіру; 2) дайын металл бұйымдар, машиналар және жабдықтар, автокөлік құралдары, трейлерлер, жартылай тіркемелер, компьютерлер, электрондық және оптикалық өнімдер, электр жабдықтарын өндіру; 3) химиялық өнеркәсіп өнімдерін, резеңке және пластмасса бұйымдарын өндіру; 4) құрылыс материалдарын және металл емес минералдық өнімдер өндіру.

2. АЭА-ны басқару

5. АЭА-ны басқару «Қазақстан Республикасындағы арнайы экономикалық аймақтар туралы» Қазақстан Республикасының 2011 жылғы 21 шілдедегі Заңына сәйкес жүзеге асырылады. 6. АЭА-ны басқаруды басқару органы – АЭА-ның жұмыс істеуін қамтамасыз ету үшін акционерлік қоғамның ұйымдық-құқықтық нысанында құрылатын басқарушы компания жүзеге асырады.

3. АЭА-ның аумағында салық салу

7. АЭА-ның қатысушыларына салық салу «Салық және бюджетке төленетін басқа да міндетті төлемдер туралы» Қазақстан Республикасының 2008 жылғы 10 желтоқсандағы Кодексіне (Салық кодексі) сәйкес жүзеге асырылады.

4. Кедендік реттеу

8. АЭА аумағындағы кедендік реттеу Кеден одағының кеден заңнамасының және (немесе) «Қазақстан Республикасындағы кеден ісі туралы» Қазақстан Республикасының 2010 жылғы 30 маусымдағы Кодексінің (бұдан әрі – Кодекс) ережелеріне сәйкес жүзеге асырылады. 9. Еркін кеден аймағының кедендік рәсімі АЭА-ның барлық аумағында қолданылады. Еркін кеден аймағының кедендік рәсіміне АЭА-ға қатысушы ретінде қызметті жүзеге асыру туралы шартқа сәйкес АЭА аумағында қызметтің басым түрлерін жүзеге асыратын тұлғалар АЭА аумағына орналастыруға және (немесе) пайдалануға арналған тауарларды орналастырады. 10. АЭА аумағы кедендік бақылау аймағы болып табылады. Кедендік бақылау жүргізу мақсатында АЭА шекаралары оның периметрі бойынша жайластырылады және арнайы қоршаулармен жабдықталады. 11. АЭА аумағында Кеден одағының кеден заңнамасында және (немесе) Кодексте белгіленген тәртіппен тауарларды уақытша сақтау орындары құрылуы мүмкін. 12. ЕЭА аумағында еркін кеден аймағының кедендік рәсімімен орналастырылған тауарлар, сондай-ақ еркін кеден аймағының кедендік рәсімімен орналастырылмаған Кеден одағының тауарлары және өзге де кедендік рәсімдермен орналастырылған шетелдік тауарлар орналастырылуы және пайдаланылуы мүмкін. 13. АЭА аумағына әкелінген және еркін кеден аймағының кедендік рәсімімен орналастырылған тауарлар кедендік баждарды, салықтарды, сондай-ақ тарифтік емес реттеу шараларын қолдану мақсаттары үшін Кеден одағының кедендік аумағынан тысқары жерде орналасқан тауарлар ретінде қаралады. 14. Тауарларды уақытша сақтауға, кедендік декларациялауға, кедендік тазартуға және шығаруға, сондай-ақ АЭА аумағында кедендік бақылау жүргізуге байланысты кедендік операциялар Кеден одағының кеден заңнамасында және (немесе) Кодексте белгіленген тәртіппен жүзеге асырылады.

5. Қоршаған ортаны қорғау

15. АЭА аумағындағы қызмет Қазақстан Республикасының 2007 жылғы 9 қаңтардағы Экологиялық кодексінің және халықаралық табиғат қорғау және экологиялық стандарттардың талаптарын сақтау арқылы жүзеге асырылады.

6. АЭА-тың қатысушыларын құқықтық қорғау кепілдіктері

16. АЭА қатысушыларына Қазақстан Республикасының Конституциясымен, «Қазақстан Республикасындағы арнайы экономикалық аймақтар туралы» Қазақстан Республикасының 2011 жылғы 21 шілдедегі Заңымен, «Инвестициялар туралы» Қазақстан Республикасының 2003 жылғы 8 қаңтардағы Заңымен және Қазақстан Республикасының өзге де нормативтік құқықтық актілерімен, сондай-ақ Қазақстан Республикасы ратификациялаған халықаралық шарттармен қамтамасыз етілетін құқықтар мен мүдделерді қорғауға кепілдік беріледі.

7. АЭА-ны тарату тәртібі және мерзімдері

17. АЭА оның құрылған мерзімі аяқталған соң таратылады. АЭА Қазақстан Республикасы Үкіметінің ұсынысы бойынша Қазақстан Республикасы Президентінің Жарлығымен таратылады. 18. АЭА-ны мерзімінен бұрын тарату «Қазақстан Республикасындағы арнайы экономикалық аймақтар туралы» Қазақстан Республикасының 2011 жылғы 21 шілдедегі Заңына сәйкес жүзеге асырылады.

8. Қорытынды ережелер

19. Осы ережеде реттелмеген АЭА-ның қызметі Қазақстан Республикасының және Кеден одағының қолданыстағы заңнамасына сәйкес жүзеге асырылады.

«Сарыарқа» арнайы экономикалық аймағы туралы ережеге ҚОСЫМША

«Сарыарқа» арнайы экономикалық аймағының жоспары



Қазақстан Республикасы Президентінің 2011 жылғы «__» ____ № __ Жарлығымен БЕКІТІЛГЕН

«Сарыарқа» арнайы экономикалық аймағының жұмыс істеуінің нысаналы индикаторлары және нысаналы индикаторларға қол жеткізбеудің дағдарысты деңгейі


р/с №	|	Мақсаттары, міндеттері және көрсеткіштері(атауы)	|	Өлшем бірлігі	|	Негізгі кезең (2012 жыл)	|	2015 жылға қол жеткізу, оның ішінде	|	2020 жылға қол жеткізу, оның ішінде
нысаналы индикатор	|	дағдарысты деңгейі	|	нысаналы индикатор	|	дағдарысты деңгейі
1	|	2	|	3	|	4	|	5	|	6	|	7	|	8
1	|	Инвестициялардың жалпы көлемі, оның ішінде:	|	млрд.теңге	|	-	|	7	|	3,5	|	80	|	40
1.1	|	Шетелдік инвестициялардың көлемі	|	млрд.теңге	|	-	|	4,9	|	2,45	|	56	|	28
1.2.	|	Отандық инвестициялардың көлемі	|	млрд.теңге	|	-	|	2,1	|	1,05	|	24	|	12
2	|	Тауарлар мен қызметтер (жұмыстар) өңдірісінің көлемі	|	млрд.теңге	|	-	|	5,84	|	2,92	|	210,6	|	105,3
3	|	Қатысушылардың саны	|	компаниялар	|	-	|	8	|	4	|	14	|	7
4	|	Қосалқы қызмет түрін жүзеге асыратын тұлғалардың саны	|	адам	|	-	|	150	|	75	|	250	|	125
5	|	Жұмыс орындарының саны	|	адам	|	-	|	500	|	250	|	1 720	|	860
6	|	Өңдірістің жалпы көлеміндегі қазақстандық қамтудың үлесі	|	%	|	-	|	18	|	9	|	40	|	20


кестенің жалғасы


2025 жылға қол жеткізу,оның ішінде	|	2030 жылға қол жеткізу,оның ішінде	|	2037 жылға қол жеткізу,оның ішінде
нысаналы индикатор	|	дағдарысты деңгейі	|	нысаналы индикатор	|	дағдарысты деңгейі	|	нысаналы индикатор	|	дағдарысты деңгейі
9	|	10	|	11	|	12	|	13	|	14
210	|	105	|	345	|	172,5	|	372	|	186
147	|	73,5	|	214,5	|	120,4	|	260,4	|	130,2
63	|	31,5	|	103,5	|	52,1	|	111,6	|	55,8
895,1	|	447,55	|	1 904,0	|	952	|	4 212,6	|	2 106,3
19	|	10	|	24	|	12	|	30	|	15
300	|	150	|	325	|	162	|	400	|	200
4 000	|	2 000	|	6 000	|	3 000	|	10 000	|	5 000
50	|	20	|	60	|	30	|	70	|	35


Ескертпе: - индикатор көрсеткіштері өсу қорытындысымен келтірілген; - есептеу кезінде 1 АҚШ доллары – 147 теңге бағамы қолданылған.

