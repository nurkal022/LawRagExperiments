
Қазақстан Республикасының Үкiметi қаулы етеді:

"Халықты жұмыспен қамту туралы" Қазақстан Республикасы Заңына өзгерiстер мен толықтыру енгізу туралы" Қазақстан Республикасы Заңының жобасы Қазақстан Республикасының Парламентi Мәжiлiсiнің қарауына енгізілсін.

Қазақстан Республикасының Премьер-Министрі

Жоба

"Халықты жұмыспен қамту туралы" Қазақстан Республикасының Заңына өзгерiстер мен толықтыру енгiзу туралы" Қазақстан Республикасының Заңы

1-бап. "Халықты жұмыспен қамту туралы" 2001 жылғы 23 қаңтардағы Қазақстан Республикасының Заңына (Қазақстан Республикасы Парламентiнiң Жаршысы, 2001 ж., N 3, 154-құжат) мынадай өзгерiстер мен толықтыру енгiзілсiн: 6-баптың 2-тармағының 6) тармақшасы мынадай редакцияда жазылсын: "6) Қазақстан Республикасының аумағында еңбек қызметiн жүзеге асыру үшiн шетелдiк жұмыс күшiн тартуға арналған квотаны Қазақстан Республикасының Yкiметi белгiлеген шегiнде облыстар, Астана мен Алматы қалаларының арасында бөлуге"; 7-бап мынадай мазмұндағы 5-1) тармақшамен толықтырылсын: "5-1) тиiстi әкiмшілік-аумақтық бiрлiктiң аумағында еңбек қызметiн жүзеге асыру үшiн орталық атқарушы орган бөлген квота шегiнде шетелдiк жұмыс күшiн тартуға рұқсат бepу, сондай-ақ көрсетiлген рұқсаттарды тоқтата тұру және керi қайтарып алу; 11-бапта: 2-тармақ алынып тасталсын. 2-бап. Осы Заң 2004 жылдың 1 қаңтарынан бастап қолдануға енгiзiледi.

Қазақстан Республикасының Президентi

