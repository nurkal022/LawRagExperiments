БҰЙЫРАМЫН:

1. "Жылжымалы құрам қызметінің мерзімін ұзарту қағидаларын бекіту туралы" Қазақстан Республикасы Көлік және коммуникация министрінің 2011 жылғы 26 ақпандағы № 93 бұйрығына (Нормативтік құқықтық актілерді мемлекеттік тіркеу тізілімінде № 6845 болып тіркелген) мынадай өзгерістер енгізілсін:

көрсетілген бұйрықпен бекітілген Жылжымалы құрамның қызмет мерзімін ұзарту қағидаларында :

3-тармақ мынадай редакцияда жазылсын:

"3. Осы Қағидаларда пайдаланылатын негізгі ұғымдар:

1) белгіленген қызмет ету мерзімі – пайдаланудың күнтізбелік ұзақтығы, оған жеткен кезде объектіні (бұйымды) пайдалану оның техникалық жай-күйіне қарамастан тоқтатылады;

2) вагонның деполық жөндеуі (бұдан әрі – ВДЖ) - құрамдас бөліктерінің шектелген номенклатурасын ауыстырып немесе қалпына келтіріп және құрамдас бөліктерінің техникалық жағдайын бақылап вагонның ақаусыздығын қалпына келтіру және вагонның ресурсын ішінара қалпына келтіру үшін орындалатын жөндеу;

3) диагностикалау ұйымы – заңнамада белгіленген тәртіппен жүк вагондарын техникалық диагностикалауды, зерттеп-қарауды және сынауды жүзеге асыратын заңды тұлға;

4) вагонның меншік иесі – меншік құқығында жылжымалы теміржол құрамына иелік ететін жеке және заңды тұлға;

5) жөндеу – бұйымдардың түзу жағдайын немесе жұмыс істеу қабілетін қалпына келтіру жөніндегі техникалық операциялар кешені және ұйымдастыру іс-қимылдарын қалпына келтіру немесе обьектінің жұмыс істеу қабілетін және бұйымдардың немесе олардың құрамдас бөлшектерінің ресурстарын қалпына келтіру;

6) жөндеуші ұйым – жылжымалы теміржол құрамын жөндеумен айналысатын ұйым (бұдан әрі – жөндеуші ұйым);

7) жылжымалы құрам – жолаушыларды, багажды, жүкті, жүк-багажды және почта жөнелтілімдерін теміржолдармен тасымалдауға арналған тартқыш көлік құралдары (локомотивтер), вагондар, өздігінен жүретін және өзге де көлік құралдары, сондай-ақ арнайы жылжымалы құрам;

8) көлемі 8 күшейтілген техникалық қызмет көрсету (бұдан әрі - ТҚКК-8) – тозған және зақымдалған агрегаттарды, тораптарды, бөлшектерді ауыстыру және күш қуатты және төмен вольтты электр сымдарын жаңасына ішінара ауыстыру жолымен тартқыш көлік құралдары (бұдан әрі - ТКҚ) пайдалану сипаттамаларын, ақаусыздығын және толық ресурсын (қызмет мерзімін) қалпына келтіру үшін орындалатын жөндеу, жөндеу аяқталған соң ТКҚ-ға жаңа қызмет мерзімі белгіленеді;

9) көлемі 8 күшейтілген техникалық қызмет көрсету (бұдан әрі - ТҚКК-8) – тозған және зақымдалған агрегаттарды, тораптарды, бөлшектерді ауыстыру және күш қуатты және төмен вольтты электр сымдарын жаңасына ішінара ауыстыру жолымен тартқыш көлік құралдары (бұдан әрі - ТКҚ) пайдалану сипаттамаларын, ақаусыздығын және толық ресурсын (қызмет мерзімін) қалпына келтіру үшін орындалатын жөндеу, осы жөндеу аяқталған соң ТКҚ-ға жаңа қызмет мерзімі белгіленеді;

10) күрделі жөндеу – вагон ресурсын, оның базалық бөлігін қоса алғанда, кез келген бөлігін ауыстыру немесе қалпына келтіру арқылы толық немесе толық немесе толыққа жуық қалпына келтіру, түзу жағдайын қалпына келтіру үшін жөндеу;

11) қалдық ресурс – объектінің (жылжымалы құрамның, оның тораптары мен агрегаттарының) техникалық жай-күйін бақылау сәтінен бастап шекті жай-күйге өткенге дейінгі жиынтық атқарылған жұмысы;

12) қызмет ету мерзімі – объектіні пайдалану немесе оны жөндеуден кейін қайта жалғастырудан бастап шекті жай-күйге өткенге дейін пайдаланудың күнтізбелік ұзақтығы;

13) қызмет мерзімін ұзарту - жылжымалы құрам қызметі жаңадан тағайындалған мерзімін белгілеу;

14) пайдалану - бұйымның сапасы іске асырылатын, қалпында ұсталатын және қалпына келтірілетін, бұйымның мақсаты бойынша пайдаланылуы жүзеге асырылатын тіршілік циклының сатысы;

15) пайдалы пайдалану мерзімін ұзартумен күрделі жөндеу (бұдан әрі - КЖҰ) – белгіленген ресурсын қалпына келтіре отырып, негізгі бөлшектерін қоса алғанда, оның кез келген құрамдас бөлшектерін ауыстыру немесе қалпына келтіру және жаңа қызмет ету мерзімін белгілей отырып, вагон құрылымының барлық негізгі элементтерінің техникалық жағдайын бақылау;

16) ресурс - пайдаланудың басынан немесе жөндеуден кейін пайдалануды жаңадан бастаудан шектелген жай-күйге келгенге дейін жылжымалы құрамның атқарылған жиынтық жұмысы;

17) шектелген жай-күйі - жылжымалы құрамды одан әрі пайдалануға жіберілмейтін немесе орынды емес кезде немесе оның жұмысқа қабілетті жай-күйін қалпына келтіру мүмкін емес немесе орынды емес кездегі жылжымалы құрамның жай-күйі;

18) күрделі-қалпына келтіре жөндеу – жолаушылар вагондардың шанақ және рамалардың белгіленген ресурсын қалпына келтіріп жөндеу, ішкі және сыртқы жабдықтарды жаңарту, барлық электр жабдықтарын ауыстыру, заманауи интерьерді құру және аталған түрдегі жөндеуді өткізу үшін техникалық құжаттарға сәйкес қызмет ету мерзімін ұзарту.";

4-тармақ алып тасталсын;

5-тармақ мынадай редакцияда жазылсын:

"5. Жүк вагонының қызмет ету мерзімін ұзарту тәртібі екі кезеңнен тұрады:

1) техникалық диагностика жүргізу арқылы жүк вагонының қалдық ресурсын бағалау;

2) техникалық диагностикалау нәтижелері бойынша техникалық шешімге сәйкес белгіленген қызмет ету мерзімін ұзарта отырып жөндеу жүргізу.

Вагондарды техникалық диагностикалауды Достыққа қатысушы мемлекеттердің теміржол көлігі жөніндегі кеңесі бекіткен Халықаралық қатынаста жүретін жүк вагондарының қызмет ету мерзімін ұзарту туралы ережеге (2010 жылғы 13-14 мамырдағы № 52 хаттама) сәйкес, вагондардың қызмет ету мерзімін ұзарту мақсатында техникалық диагностикалау жөніндегі жұмыстарды жүргізу құқығына куәлігі бар ұйым жүзеге асырады.

Диагностикалық ұйым жөндеу көлемін және жаңа белгіленген қызмет ету мерзімін анықтайды. Ұзартуды ескере отырып, вагондардың белгіленген жалпы қызмет ету мерзімі базалық вагонға дайындаушы зауыттың техникалық шарттарында (бұдан әрі - ТШ) көрсетілген біржарымдық белгіленген қызмет ету мерзімінен аспайды.

ТШ әзірлеушісі ҚЖҰ-ға негізделген материалдарды ұсынған кезде ұзартуды ескере отырып, жалпы қызмет ету мерзімін дайындаушы зауыттың ТШ-да базалық вагонға көрсетілген біржарымдық белгіленген қызмет ету мерзімінен асыруға, бірақ, егер бұл ҚЖҰ-ға ТШ-да көзделсе, екі еседен аспай, жол беріледі.

Дайындаушы зауыттың ТШ бойынша қызмет ету мерзімі 40 жылды құрайтын вагондар үшін қызмет ету мерзімі ҚЖҰ кезінде ұзартылады, бұл ретте ұзартуды ескере отырып, вагондардың жалпы қызмет ету мерзімі дайындаушы зауыттың ТШ-да базалық вагонға көрсетілген біржарымдық белгіленген қызмет ету мерзімінен аспайды.

Қызмет ету мерзімі өткен вагондарға ВДЖ және күрделі жөндеу олардың техникалық жағдайын жүк вагонның техникалық шешімі бойынша диагностикадан өткізген соң орындалады, бұл ретте ұзартылған қызмет ету мерзімі 5 жылдан аспайды, ұзартуды ескере отырып, вагондардың жалпы белгіленген қызмет ету мерзімі дайындаушы зауыттың базалық вагонға арналған жүк вагонның техникалық шарттарында көрсетілген қызмет ету мерзімінің біржарымдық мөлшерінен аспайды.

Қызмет ету мерзімі өткен вагондардың қызмет ету мерзімін ұзарта отырып, күрделі жөндеуді ТШ бойынша ҚЖҰ құқығы бар жөндеу ұйымдары жүк вагонына арналған техникалық шешім бойынша олардың техникалық жай-күйін диагностикалағаннан кейін орындайды, бұл ретте қызмет етудің ұзартылатын мерзімі осы тармақтың төртінші және бесінші бөліктеріне сәйкес мерзімдерден аспайды.

Вагонның меншік иесі диагностикалау ұйымына жүк вагонын техникалық диагностикалау жөніндегі жұмыстарды жүргізу үшін типін/моделін, техникалық паспорттардың көшірмелерін көрсете отырып, жүк вагондарының тізімін қоса бере отырып өтінім береді.

Техникалық диагностикалау нәтижелері бойынша қалдық ресурс және Қағидалардың 1-қосымшасына сәйкес Техникалық шешімді ресімдей отырып, жүк вагонына жөндеу жүргізу мүмкіндігі не жүк вагонының қызмет ету мерзімін ұзарту мүмкін еместігіне байланысты техникалық шешімді беруден бас тарта отырып, тапсырыс берушіге қорытынды жіберу айқындалады.

Жүк вагонының техникалық шешім 3 данада жасалады, бірінші данасы вагонның меншік иесіне жіберіледі, екіншісі - диагностикалу ұйымында қалады, үшінші данасы жөндеу ұйымына беріледі.

Диагностикалау ұйымы техникалық диагностикалау туралы шарттың талаптарына сәйкес жүк вагонын техникалық диагностикалау қорытындылары бойынша дайындалған материалдарды (техникалық шешімдер, техникалық диагностикалау нәтижелері бойынша есептер, қорытындылар, жылжымалы құрам ресурсының есептік-эксперименттік негіздемелері) жүк вагонының ұзартылған қызмет ету мерзімі ішінде сақтауды қамтамасыз етеді.

Жүк вагонының техникалық шешімі бойынша тағайындалған жұмыстар жүк вагонына техникалық шешім берілген күннен бастап 6 ай ішінде орындалады.

Жүк вагондарының белгіленген қызмет ету мерзімін ұзарта отырып, жоспарлы жөндеуді техникалық шешімнің түпнұсқасы, техникалық диагностикалау нәтижелері бойынша есеп және қолданыстағы нормативтік техникалық құжаттаманың талаптары негізінде жөндеу ұйымдары орындайды.

Жүк вагонын жоспарлы жөндеудің орындалған түрі техникалық шешімде айқындалған жөндеуді регламенттейтін нормативтік техникалық құжаттамаға сәйкес келеді.

Жүк вагонының техникалық шешімінде көрсетілген жөндеу жұмыстары аяқталғаннан кейін жөндеу ұйымы осы Қағидаларға 2-қосымшаға сәйкес нысан бойынша жүк вагонын жөндеу және жаңғырту жөніндегі (бұдан әрі - жүк вагонын жөндеу) жұмыстарды жүргізу туралы актіні 2 данада жасайды, бір данасы вагонның меншік иесіне жіберіледі, екіншісі жөндеу ұйымына беріледі.

Жөндеу ұйымы таңбалауға жататын жүк вагондарының құрамдас бөліктеріне таңбаның шартты нөмірі жазылады.

Жөндеу ұйымы жөндеу аяқталғаннан кейін жүк вагонының техникалық паспортына тиісті жазбалар енгізеді. Вагонның техникалық параметрлері (моделі, ыдысы, жүк көтергіштігі) өзгерген кезде жаңа техникалық паспорт ресімделеді.

Белгіленген қызмет мерзімін ұзарта отырып, жөндеу жүргізу туралы ақпаратты жөндеу ұйымдары жөндеу аяқталғаннан кейін мемлекетаралық және ұлттық деңгейдегі ақпараттық жүйелерге енгізеді.

Жөндеу ұйымдары техникалық шешімде диагностикалау ұйымы айқындаған жөндеуді орындаудың толықтығы мен сапасын, техникалық диагностикалау кезінде анықталған ақауларды жоюды, техникалық паспорттар мен ақпараттық жүйелерге жүк вагонының белгіленген қызмет ету мерзімін ұзарта отырып, жөндеу нәтижелері бойынша енгізілетін ақпараттың уақтылығы мен дұрыстығын қамтамасыз етеді.

Жөндеу ұйымдары жөндеу қорытындылары бойынша ресімделетін құжаттаманың (техникалық шешімдердің түпнұсқасы, орындалған жұмыстар актілері және өзге де есептік құжаттама) жүк вагонының ұзартылған белгіленген қызмет ету мерзімі ішінде сақталуын қамтамасыз етеді.

Жөндеу ұйымы жүк вагонын жөндеу актісін және вагондардың қызмет ету мерзімін ұзарту және вагондарды жөндеуден шығару туралы ақпаратты теміржол көлігі Орталық кеңесінің келісімдеріне қатысушылардың теміржол әкімшіліктерінің Ақпараттық - есептеу орталығына (бұдан әрі – ЖА АЕО) жібереді.";

1 және 2-қосымшалар осы бұйрыққа 1 және 2 - қосымшаларға сәйкес жаңа редакцияда жазылсын;

5-қосымша осы бұйрыққа 3 - қосымшаға сәйкес жаңа редакцияда жазылсын.

2. Қазақстан Республикасы Индустрия және инфрақұрылымдық даму министрлігінің Көлік комитеті заңнамада белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Индустрия және инфрақұрылымдық даму министрлігінің интернет-ресурсында орналастыруды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Индустрия және инфрақұрылымдық даму вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңИндустрия және инфрақұрылымдықдаму министрі	|	М. Карабаев



	|	Қазақстан РеспубликасыныңИндустрия және инфрақұрылымдықдаму министрінің2023 жылғы 1 ақпандағы№ 68 Бұйрыққа1-қосымша
	|	Жылжымалы құрамныңқызмет мерзімін ұзартуқағидаларына1-қосымша
	|	Нысан

Келісілген:                                                                                   Бекітемін:

Жүк вагонының                                                                          Диагностикалық

меншік иесі                                                                                 ұйымның басшысы

МО                                                                                               МО

20__ жылғы "__"______                                                           20__ жылғы "___"_____

Жүк вагондарының қызмет ету мерзімін ұзарту туралы № _ техникалық шешім
тиесілі__________________________________________________________________________ (вагон иесінің толық атауы) және станцияға тіркелген

________________________________________________________________________________ (станцияны, вагон депосын, темір жолды көрсету)

_______________________________________________________________________________ (мамандандырылған орындаушы ұйымның толық атауы)

Техникалық жай-күйін тексеру, техникалық диагностикалау және жүргізілген сынақтардың

нәтижелері негізінде қажетті жөндеу жұмыстарының түрі мен көлемін тағайындайды және

оларды орындағаннан кейін мынадай вагондардың қызмет ету мерзімін ұзартады (бірл.)


р/с№	|	Вагонның№	|	Вагонныңмоделі	|	Жасалған күні	|	Ұсынылатынжөндеудің түрі мен көлемі	|	Жобалардың нөмірі, ТШ,басшылықтар	|	Қызметету мерзімі (ай, жылға) дейін ұзартылды	|	Тасымалданатын жүктің түрі	|	Жөндеу жүргізілген күн
1	|	2	|	3	|	4	|	5	|	6	|	7	|	8	|	9

Вагондардың ауысымдық тораптары: арбалар, автотіркегіш және автотежегіш жабдықтар

үнемі тексеріледі және қажет болған жағдайда белгіленген тәртіппен оларды ауыстыру

жүргізіледі, ауысымдық тораптардың қызмет ету мерзімі осы техникалық шешім бойынша

ұзартылуға жатпайды.

Техникалық шешім тағайындалған жөндеу орындалған және вагондардың жөндеуден шығуы

туралы ақпаратты АЕО-ға берген сәттен бастап күшіне енеді.

Жауапты орындаушы диагностикалау ұйымы _______________

(қолы, мөртабан)


	|	Бұйрыққа 2-қосымша
	|	Жылжымалы құрамныңқызмет мерзімін ұзартуқағидаларына2-қосымша
	|	Нысан

Жүк вагонын жөндеу және жаңғырту жөніндегі жұмыстарды жүргізу туралы № _ акт
тиесілі_______________________________________________________________ (вагон иесінің толық атауы)  Осы Акт мыналарда жасалған:

_________________________________________________________________ (жұмысты орындаған кәсіпорынның атауы)

техникалық шешімге сәйкес № __ 20____ "__" ______ келесі жұмыстар жүргізілді:


Р /с	|	Вагон нөмірі	|	Орындалған жұмыстар	|	Ескертпе
1	|	2	|	3	|	4

Вагондар техникалық түзу күйде және темiр жолдардың жалпы желiсiнiң жолдары бойынша

пайдалануға беріледі

Вагонның меншік иесі

___________________________ мөр орны (бар болған жағдайда)

20 ___ жыл "__" ___________

Жөндеу ұйымының басшысы

__________________________ мөр орны (бар болған жағдайда)

20 ___ жыл "__" ___________


	|	Б Бұйрыққа 3-қосымша
	|	Жылжымалы құрамныңқызметінің мерзімінұзарту қағидаларына қағ5-қосымша
	|	Нысан

КЖ, ТҚК-8, ТҚ-8 немесе жаңғыртудан өткен ТКҚ белгіленген жаңа қызмет ету мерзімінің нормативтері

№	|	ТКҚ үлгісі мен сериясы	|	КЖ, ТҚ көрсетуден немесе жаңғыртудан өткен сәттен басталатын жаңа белгіленген қызмет ету мерзімі	|	Жөндеу немесе жаңғырту көлемі
1. Магистральдық тепловоздар
1.	|	Барлық түрлендірудегі ТЭ10, ТЭ116	|	15	|	рельсмайлағыш етіп қайта жабдықтау
2.	|	Барлық түрлендірудегі, сондай-ақ жол машиналарымен және қар тазалағыштармен жұмыс істеу үшін рельсмайлағыш етіп қайта жабдықталған ТЭП70, ТЭ10, ТЭ116	|	15	|	КЖ орындап, күш қуатты және төмен вольтты электр сымдарын жаңасына ауыстырып, дизель-генераторлық қондырғы мен қосымша жабдықтарды жаңасымен ауыстырып жаңғырту
7	|	күш қуатты және төмен вольтты электр сымдарын жаңасына ауыстырып КЖ
6	|	күш қуатты және төмен вольтты электр сымдарын жаңасына ішінара ауыстырып ТҚК-8
3	|	ТҚ-8
2. Маневрлік тепловоздар
1.	|	Барлық түрлендірудегі ЧМЭ, ТЭМ, ТГМ	|	15	|	КЖ орындап, күш қуатты және төмен вольтты электр сымдарын жаңасына ауыстырып, дизель-генераторлық қондырғы мен қосымша жабдықтарды жаңасымен ауыстырып жаңғырту
10	|	күш қуатты және төмен вольтты электр сымдарын жаңасына ауыстырып КЖ
7	|	күш қуатты және төмен вольтты электр сымдарын жаңасына ішінара ауыстырып ТҚК-8
3	|	ТҚ-8
3. Электровоздар
1.	|	Барлық түрлендірудегі ВЛ,. ОПЭ-1, KZ4, EL-21	|	20	|	КЖ орындап, негізгі тораптарды, электр жабдықтарды және аппарттарды ауыстырып, электр схемасын және басқару жүйесін жаңғыртып жаңғырту
15	|	рельсмайлағыш етіп қайта жабдықтау
7	|	күш қуатты және төмен вольтты электр сымдарын жаңасына ауыстырып КЖ
6	|	күш қуатты және төмен вольтты электр сымдарын жаңасына ішінара ауыстырып ТҚК-8
2.	|	Барлық түрлендірудегі, сондай-ақ рельсмайлағыш етіп қайта жабдықталған ВЛ, ОПЭ-1, KZ4.. EL-21	|	3	|	ТҚ-8
4. Электр поездар
1.	|	Барлық түрлендірудегі ЭР, ЭД	|	9	|	күш қуатты және төмен вольтты электр сымдарын жаңасымен ауыстырып КЖ
7	|	күш қуатты және төмен вольтты электр сымдарын жаңасымен ішінара ауыстырып ТҚК-8
5. Дизель поездар
1.	|	Барлық түрлендірудегі ДР	|	12	|	КЖ орындап, күш қуатты және төмен вольтты электр сымдарын жаңасымен ауыстырып, дизель-генераторлық қондырғы мен қосымша жабдықтарды жаңасымен ауыстырып жаңғырту
9	|	күш қуатты және төмен вольтты электр сымдарын жаңасымен ауыстырып КЖ
7	|	күш қуатты және төмен вольтты электр сымдарын жаңасымен ішінара ауыстырып ТҚК-8



