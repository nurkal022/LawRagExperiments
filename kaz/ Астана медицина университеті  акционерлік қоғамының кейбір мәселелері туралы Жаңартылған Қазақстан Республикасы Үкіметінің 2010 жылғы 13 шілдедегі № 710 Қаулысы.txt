
Қазақстан Республикасының Үкіметі ҚАУЛЫ ЕТЕДІ: 1. Қазақстан Республикасы Қаржы министрлігінің Мемлекеттік мүлік және жекешелендіру комитеті заңнамада белгіленген тәртіппен: 1) Қазақстан Республикасы Денсаулық сақтау министрлігінің "Денсаулық сақтауды дамыту институты" шаруашылық жүргізу құқығындағы республикалық мемлекеттік кәсіпорнының балансынан жарғылық капиталдың 100 %-ы (жүз пайызы) мөлшерінде "Астана медицина университеті" акционерлік қоғамы (бұдан әрі - Университет) акцияларының пакетін алсын; 2) Университет акцияларының мемлекеттік пакетіне иелік ету және пайдалану құқығын Қазақстан Республикасы Денсаулық сақтау министрлігіне берсін; 3) Қазақстан Республикасы Денсаулық сақтау министрлігімен бірлесіп осы қаулыдан туындайтын өзге де шараларды қабылдасын. 2. Қоса беріліп отырған Қазақстан Республикасы Үкіметінің кейбір шешімдеріне енгізілетін толықтырулар бекітілсін. 3. Осы қаулы кол қойылған күнінен бастап қолданысқа енгізіледі.

Қазақстан Республикасының Премьер-Министрі                           К. Мәсімов

Қазақстан Республикасы Үкіметінің 2010 жылғы 13 шілдедегі № 710 қаулысымен бекітілген

Қазақстан Республикасы Үкіметінің кейбір шешімдеріне енгізілетін толықтырулар

1. "Акциялардың мемлекеттік пакеттеріне мемлекеттік меншіктің түрлері және ұйымдарға қатысудың мемлекеттік үлестері туралы" Қазақстан Республикасы Үкіметінің 1999 жылғы 12 сәуірдегі № 405 қаулысында (Қазақстан Республикасының ПҮАЖ-ы, 1999 ж., № 13, 124-құжат): көрсетілген қаулымен бекітілген акцияларының мемлекеттік пакеттері мен үлестері республикалық меншікке жатқызылған акционерлік қоғамдар мен шаруашылық серіктестіктердің тізбесінде: "Астана қаласы" деген бөлім мынадай мазмұндағы реттік нөмірі 21-119-жолмен толықтырылсын: "21-119. "Астана медицина университеті" АҚ". 2. "Республикалық меншіктегі ұйымдар акцияларының мемлекеттік пакеттері мен мемлекеттік үлестеріне иелік ету және пайдалану жөніндегі құқықтарды беру туралы" Қазақстан Республикасы Үкіметінің 1999 жылғы 27 мамырдағы № 659 қаулысында : көрсетілген қаулыға қосымшада: "Қазақстан Республикасының Денсаулық сақтау министрлігіне" деген бөлім мынадай мазмұндағы реттік нөмірі 227-7-жолмен толықтырылсын: "227-7. "Астана медицина университеті" АҚ". 3. Күші жойылды - ҚР Үкіметінің 23.09.2014 № 1005 қаулысымен. 4. Күші жойылды - ҚР Үкіметінің 28.08.2015 № 683 қаулысымен.

