
"Теңге" мұнайгаз кен орнының төмен орналасқан қабаттарын 
алдыңғы қатарлы технологияларды пайдалана отырып игерудi қолға
алу мақсатында Қазақстан Республикасының Министрлер Кабинетi
қаулы етедi:

1. "Маңғыстаумұнайгаз" өндiрiстiк бiрлестiгiнiң американдық
"Англо-Датч (ҚазақТеңге) Л.Л.С." компаниясының қатысуымен қайталама
шығару әдiстерiн қолдану арқылы алынатын көмiрсутегi шикiзаттарын
өндiру мен өңдеу жөнiнде, сондай-ақ "Теңге" кен орнынан алынатын
мұнай мен газдың өңделген өнiмдерiн дайындау, сақтау, тасымалдау
және сату жөнiнде жауапкершiлiгi шектелген серiктестiк түрiндегi
"Теңге" бiрлескен кәсiпорнын құру туралы шарты мақұлдансын.

2. Қазақстан Республикасының Энергетика және отын ресурстары
министрлiгi мен "Маңғыстаумұнайгаз" өндiрiстiк бiрлестiгi Қазақстан
Республикасының Қаржы министрлiгiмен бiрлесiп, Қазақстан
Республикасы Президентiнiң "Мұнай операциялары туралы" 1994 жылғы
18 сәуiрдегi N 1162 Жарлығына сәйкес бiр ай мерзiмде "Теңге" 
бiрлескен кәсiпорнын құру жөнiндегi құжаттарға тиiстi өзгерiстер
мен толықтырулар енгiзсiн.

3. Қазақстан Республикасының министрлiктерi мен ведомстволары,

Маңғыстау облысының әкiмi заңмен белгiленген тәртiппен "Теңге"
бiрлескен кәсiпорнының жасалған шартының шегiнде барлық қажеттi
лицензиялармен және рұқсаттармен қамтамасыз етсiн, сондай-ақ
бiрлескен кәсiпорын қызметiнiң ұйымдастыру мәселелерiн шешу кезiнде
жәрдем көрсетсiн.
     4. Қазақстан Республикасының Энергетика және отын ресурстары
министрлiгi "Теңге" бiрлескен кәсiпорны жұмысының барысында 
республика мүддесiнiң сақталуына бақылау жасалуын қамтамасыз
етсiн.

     Қазақстан Республикасының
     Премьер-министрi



