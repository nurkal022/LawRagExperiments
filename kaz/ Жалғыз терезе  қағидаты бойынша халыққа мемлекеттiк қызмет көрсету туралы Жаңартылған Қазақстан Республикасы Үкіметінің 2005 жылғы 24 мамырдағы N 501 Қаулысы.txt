
Ескерту. Тақырыпқа өзгерту енгізілді - ҚР Үкіметінің 2007.01.05. N 1 қаулысымен.

Қазақстан Республикасы Үкiметiнiң 2005 жылғы 5 наурыздағы N 210 қаулысымен бекiтiлген Мемлекет басшысының "Қазақстан экономикалық, әлеуметтiк және саяси жедел жаңару жолында" атты Қазақстан халқына 2005 жылғы 18 ақпандағы Жолдауын iске асыру жөнiндегi жалпыұлттық жоспардың iс-шараларын орындаудың желiлiк кестесiнiң 57.6-тармағына сәйкес Қазақстан Республикасының Үкiметi ҚАУЛЫ ЕТЕДI:

1. Қосымшаға сәйкес Халыққа қызмет көрсету орталықтарында (бұдан әрi - орталықтар) "жалғыз терезе" қағидаты бойынша мемлекеттiк қызметтердi көрсету ұйымдастырылсын. Ескерту. 1-тармаққа өзгерту енгізілді - ҚР Үкіметінің 2007.01.05. N 1 қаулысымен.

2. Алып тасталды - ҚР Үкіметінің 2011.11.01 N 1264 Қаулысымен.

3. Қазақстан Республикасы Әдiлет, Қаржы, Iшкi iстер министрлiктерi, Қазақстан Республикасы Жер ресурстарын басқару, Ақпараттандыру және байланыс агенттiктерi орталықтарды ұйымдастыру және олардың жұмыс iстеуi жөнiндегi өзара iс-қимыл туралы бірлескен бұйрық әзiрлесiн және бекiтсiн.

4. Осы қаулы қол қойған күнінен бастап қолданысқа енгiзiледi.

Қазақстан Республикасының Премьер-Министрі

Қазақстан Республикасы Yкiметiнiң 2005 жылғы 24 мамырдағы N 501 қаулысына қосымша

Астана және Алматы қалаларындағы "жалғыз терезе" қағидаты бойынша Халыққа қызмет көрсету орталықтарының тiзбесi

Ескерту. Тізбеге өзгерту енгізілді - ҚР Үкіметінің 2005.09.08. 906 қаулысымен.

1. Астана қаласы бойынша: 1) Алматы ауданының Халыққа қызмет көрсету орталығы; 2) Сарыарқа ауданының Халыққа қызмет көрсету орталығы. 2. Алматы қаласы бойынша: 1) Алмалы ауданының Халыққа қызмет көрсету орталығы; 2) (алынып тасталды) 3) (алынып тасталды) 4) (алынып тасталды) 5) (алынып тасталды) 6) Түрiксiб ауданының Халыққа қызмет көрсету орталығы.

