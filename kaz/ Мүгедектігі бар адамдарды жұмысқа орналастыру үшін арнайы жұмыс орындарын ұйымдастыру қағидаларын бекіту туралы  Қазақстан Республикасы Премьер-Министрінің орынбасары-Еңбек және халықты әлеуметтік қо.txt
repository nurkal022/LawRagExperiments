БҰЙЫРАМЫН:

1. "Мүгедектігі бар адамдарды жұмысқа орналастыру үшін арнайы жұмыс орындарын ұйымдастыру қағидаларын бекіту туралы" Қазақстан Республикасы Премьер-Министрінің орынбасары-Еңбек және халықты әлеуметтік қорғау министрінің 2023 жылғы 29 маусымдағы № 266 бұйрығына (нормативтік құқықтық актілерді мемлекеттік тіркеу тізілімінде № 32967 болып тіркелді) мынадай өзгерістер енгізілсін:

бұйрықтың кіріспесі мынадай редакцияда жазылсын:

"Қазақстан Республикасы Әлеуметтік кодексінің 108-бабының 1-тармағына және "Мемлекеттік статистика туралы" Қазақстан Республикасы Заңының 16-бабы 3-тармағының 2) тармақшасына сәйкес БҰЙЫРАМЫН: "

көрсетілген бұйрықпен бекітілген мүгедектігі бар адамдарды жұмысқа орналастыру үшін арнайы жұмыс орындарын ұйымдастыру қағидаларына 5-қосымшасы осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Еңбек және халықты әлеуметтік қорғау министрлігінің Халықты жұмыспен қамту департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасының Әділет министрлігінде мемлекеттік тіркеуді;

2) осы бұйрық ресми жарияланғаннан кейін оны Қазақстан Республикасы Еңбек және халықты әлеуметтік қорғау министрлігінің ресми интернет-ресурсында орналастыруды;

3) осы бұйрық мемлекеттік тіркелгеннен кейін он жұмыс күні ішінде Қазақстан Республикасы Еңбек және халықты әлеуметтік қорғау министрлігінің Заң қызметі департаментіне осы тармақтың 1) және 2) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Еңбек және халықты әлеуметтік қорғау вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыЕңбек және халықты әлеуметтік қорғау министрі	|	С. Жакупова


"КЕЛІСІЛДІ"

Қазақстан Республикасы

Стратегиялық жоспарлау және

реформалар агенттігінің

Ұлттық статистика бюросы


	|	2023 жылғы 16 қазандағы№ 442 бұйрығынақосымша/
	|	Мүгедектігі бар адамдардыжұмысқа орналастыру үшінарнайы жұмыс орындарынұйымдастыру қағидаларына5-қосымша
	|	нысан

Әкімшілік деректерді жинауға арналған нысан
Ұсынылады: мансап орталықтарына.

Әкімшілік деректердің нысаны интернет-ресурста орналастырылған: www.enbek.gov.kz.

Әкімшілік дереккөздер нысанының атауы: Арнайы жұмыс орындарына жұмысқа орналасқан адамдар туралы мәліметтер.

Әкімшілік дереккөздер нысанының индексі: ЖОС-1.

Кезеңділік: ай сайын.

Есепті кезең: 20__ жылғы ________ айы.

Ақпаратты ұсынатын тұлғалар тобы: жұмыс берушілер.

Әкімшілік деректер нысанын ұсыну мерзімі: есепті айдан кейінгі айдың 25-і күніне қарай.

Кесте. Арнайы жұмыс орындарына жұмысқа орналасқан адамдар туралы мәліметтер


Жұмыс берушінің атауы	|	БСН/ЖСН	|	Субсидия сомасын аудару үшін жұмыс берушінің есеп айырысу шотының нөмірі	|	Қызмет көрсететін банктің атауы	|	Тегі, аты, әкесінің аты (бар болса) (толығымен)	|	Еңбек шарты бойынша жалақының мөлшері
1	|	2	|	3	|	4	|	5	|	6
	|		|		|		|		|	

кестенің жалғасы


Айдағы жұмыс күндерінің саны	|	Нақты жұмыс істеген күндер	|	Уақытша жұмысқа жарамсыздық күндері	|	Аударылған жалақының сомасы, теңге	|	Зейнетақы жарналарының сомасы	|	Бюджеттен өтемақы төленуге тиісті сома, теңге
7	|	8	|	9	|	10	|	11	|	12
	|		|		|		|		|	

Атауы _________________________________________________________

Мекенжайы _____________________________________________________

Телефоны ______________________________________________________

Электрондық пошта мекенжайы __________________________________

Орындаушы: __________________________________ __________________

(Тегі, аты, әкесінің аты (бар болса)       (қолы)

Басшы немесе қол қоюға уәкілетті адам:

_____________________________________ ________________

(Тегі, аты, әкесінің аты (бар болса)             (қолы)

Күні: 20__ жылғы "___" ____________________.

Мөрдің орны


	|	"Арнайы жұмыс орындарынажұмысқа орналасқан адамдартуралы мәліметтер"әкімшілік деректерін жинауғаарналған нысанғақосымша

"Арнайы жұмыс орындарына жұмысқа орналасқан адамдар туралы мәліметтер" әкімшілік деректерінің нысанын толтыру бойынша түсіндірме
1-тарау. Жалпы ережелер
1. Осы түсіндірме "Арнайы жұмыс орындарына жұмысқа орналасқан адамдар туралы мәліметтер" нысанын (бұдан әрі – Нысан) толтыру бойынша бірыңғай талаптарды айқындайды.

2. Нысанды жұмыс берушілер толтырады және мансап орталықтарына ұсынады.

3. Нысанға білім беру ұйымының басшысы не оның міндетін атқарушы адам, оның тегі мен аты-жөні көрсетіле отырып қол қояды.

4. Нысан есепті айдан кейінгі айдың 25-күніне қарай ұсынылады.

5. Нысан мемлекеттік және орыс тілдерінде толтырылады.

2-тарау. Нысанды толтыру бойынша түсіндірме
6. Нысанның 1-бағанында жұмыс берушінің атауы көрсетіледі.

7. Нысанның 2-бағанында жұмыс берушінің бизнес-сәйкестендіру нөмірі/жеке сәйкестендіру нөмірі (БСН/ЖСН) көрсетіледі.

8. Нысанның 3-бағанында субсидия сомасын аудару үшін жұмыс берушінің есеп айырысу шотының нөмірі көрсетіледі.

9. Нысанның 4-бағанында қызмет көрсететін банктің атауы көрсетіледі.

10. Нысанның 5-бағанында арнайы жұмыс орындарына жұмысқа орналасқан мүгедектігі бар адамның тегі, аты, әкесінің аты (бар болса) (толығымен) көрсетіледі.

11. Нысанның 6-бағанында еңбек шарты бойынша жалақының мөлшері көрсетіледі.

12. Нысанның 7-бағанында айдағы жұмыс күндерінің саны көрсетіледі.

13. Нысанның 8-бағанында нақты жұмыс істеген күндердің саны көрсетіледі.

14. Нысанның 9-бағанында уақытша жұмысқа жарамсыздық күндердің саны көрсетіледі.

15. Нысанның 10-бағанында теңгемен аударылған жалақының сомасы көрсетіледі.

16. Нысанның 11-бағанында теңгемен зейнетақы жарналарының сомасы көрсетіледі.

17. Нысанның 12-бағанында теңгемен бюджеттен өтемақы төленуге тиісті сома көрсетіледі.

