Қазақстан Республикасының Үкіметі ҚАУЛЫ ЕТЕДІ :

1. "Авторлық және сабақтас құқықтарды ұжымдық негізде басқару тәртібі туралы келісімге қол қою туралы" Қазақстан Республикасы Үкіметінің 2015 жылғы 1 қыркүйектегі № 723 қаулысына мынадай өзгерістер мен толықтыру енгізілсін:

жоғарыда көрсетілген қаулымен мақұлданған Авторлық және сабақтас құқықтарды ұжымдық негізде басқару тәртібі туралы келісімнің жобасында:

3-баптың 1-тармағының үшінші және төртінші абзацтары алып тасталсын;

5-бап мынадай мазмұндағы 4-тармақпен толықтырылсын:

"4. Авторлық және (немесе) сабақтас құқықтарды ұжымдық басқару жөніндегі ұйымдардың функциялары мен міндеттерін мемлекеттік орган (мемлекеттік ұйым) жүзеге асыратын мүше мемлекеттерде міндетті аудит осы баптың ережелері ескеріле отырып, мүше мемлекеттердің заңнамасына сәйкес жүргізіледі.".

2. Осы қаулы қол қойылған күнінен бастап қолданысқа енгізіледі.


Қазақстан РеспубликасыныңПремьер-Министрі	|	Б. Сағынтаев


