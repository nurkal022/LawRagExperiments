БҰЙЫРАМЫН:

1. "Азаматтық қорғау органдарының қызметкерлері мен әскери қызметшілерінің сыныптық біліктілігін айқындау қағидаларын бекіту туралы" Қазақстан Республикасы Төтенше жағдайлар министрінің 2022 жылғы 21 желтоқсандағы № 320 бұйрығына (Нормативтік құқықтық актілерді мемлекеттік тіркеу тізілімінде № 31222 болып тіркелген) мынадай өзгерістер енгізілсін:

көрсетілген бұйрықпен бекітілген Азаматтық қорғау органдарының қызметкерлері мен әскери қызметшілерінің сыныптық біліктілігін айқындау қағидаларында (бұдан әрі - Қағидалар):

3-тармақ алып тасталсын;

4-тармақ мынадай редакцияда жазылсын:

"4. Қызметкерлердің және әскери қызметшілердің сыныптық біліктілігін беру, растау, төмендету немесе алып тастау туралы шешімді осы Қағидалардың 3-тарауында көзделген тәртіппен құрылған қызметкерлер мен әскери қызметшілердің сыныптық біліктілігін айқындау бойынша азаматтық қорғау органдарының біліктілік комиссиялары (бұдан әрі - біліктілік комиссиясы) шығарған осы Қағидаларға 2-қосымшаға сәйкес нысан бойынша қызметкерлер мен әскери қызметшілердің сыныптық біліктілігін беру, растау, төмендету немесе алып тастау туралы актінің (бұдан әрі – акт) негізінде:

1) Қазақстан Республикасы Төтенше жағдайлар министрлігінің (бұдан әрі – ТЖМ) орталық аппаратының, ТЖМ ведомстволарының қызметкерлері мен әскери қызметшілеріне, ТЖМ облыстардың, республикалық маңызы бар қалалардың және астананың Төтенше жағдайлар департаменттерінің (бұдан әрі - ТЖМ ТЖД) бастықтарына және олардың орынбасарларына, ТЖМ-ның оқу орнының бастығына және оның орынбасарларына, азаматтық қорғаныс әскери бөлімдері командирлеріне (бұдан әрі – әскери бөлімдер) және олардың орынбасарларына қатысты - Қазақстан Республикасының Төтенше жағдайлар министрі (бұдан әрі – Министр) немесе оның міндеттерін атқарушы;

2) ТЖМ ТЖД, ТЖМ ТЖД Төтенше жағдайлар басқармаларының (бөлімдерінің), ТЖМ ТЖД өрт сөндіру және авариялық-құтқару жұмыстары қызметі қызметкерлері мен әскери қызметшілеріне қатысты - ТЖМ ТЖД бастықтары немесе олардың міндеттерін атқарушылар;

3) әскери бөлімдердің әскери қызметшілеріне қатысты - әскери бөлімдердің командирлері немесе олардың міндеттерін атқарушылар;

4) ТЖМ оқу орнының қызметкерлері мен әскери қызметшілеріне қатысты - ТЖМ-ның оқу орнының бастығы немесе оның міндеттерін атқарушы қабылдайды.

Бұл ретте осы Қағидалардың 29-тармағында санамаланған адамдардың сыныптық біліктілігін қалпына келтіру осы Қағидалардың 4-тармағында көрсетілген тұлғалардың бұйрығымен біліктілік комиссиясының қарауынсыз жүргізіледі.";

8-тармақ мынадай редакцияда жазылсын:

"8. Қызметкерлер мен әскери қызметшілерге келесі сыныптық біліктіліктер беріледі:

1) "2-сыныпты маман" - кемінде бір жыл құқық қорғау қызметінде, арнауы мемлекеттік органдарда, әскери қызметте (мерзімді әскери қызметті қоспағанда) жұмыс өтілі (бұдан әрі – қызмет өтілі) бар қызметкерлер мен әскери қызметшілерге;

2) "1-сыныпты маман":

"2-сыныпты маман" сыныптық біліктілігі, "2-сыныпты маман" сыныптық біліктілігін бергеннен кейін АҚО-да кемінде бір жыл қызмет өтілі бар қызметкерлер мен әскери қызметшілерге;

сыныптық біліктіліктері жоқ, дегенімен кемінде үш жыл қызмет өтілі, сондай-ақ АҚО-да кемінде бір жыл қызмет өтілі немесе мемлекеттік қызметте кемінде үш жыл жұмыс өтілі, сондай-ақ АҚО-да кемінде бір жыл қызмет өтілі бар қызметкерлер мен әскери қызметшілерге;

3) "1-сыныпты маман - тәлімгер (шебер)":

"1-сыныпты маман" сыныптық біліктілігі, "1-сыныпты маман" сыныптық біліктілігін бергеннен кейін АҚО-да кемінде бір жыл қызмет өтілі бар қызметкерлер мен әскери қызметшілерге;

сыныптық біліктіліктері жоқ, дегенімен кемінде төрт жыл қызмет өтілі және саяси лауазымдарда кемінде бір жыл, сондай-ақ АҚО-да кемінде бір жыл қызмет өтілі немесе мемлекеттік қызметте кемінде төрт жыл жұмыс өтілі және саяси лауазымдарда кемінде бір жыл, сондай-ақ АҚО-да кемінде бір жыл қызмет өтілі бар қызметкерлер мен әскери қызметшілерге.";

14-тармақ алып тасталсын;

15-тармақ мынадай редакцияда жазылсын:

"15. Біліктілік беруге рұқсат етілгендердің тізімі үш жұмыс күні ішінде біліктілік комиссиясының қарауына енгізіледі.";

17 , 18 және 19-тармақтар мынадай редакцияда жазылсын:

"17. Қолда бар сыныптық біліктілік:

1) бала күтімі бойынша демалыста болған, ТЖМ оқу орнында және уағдаластық шеңберінде шет елдерде күндізгі оқу нысаны бойынша оқитын, мемлекеттік органдар мен халықаралық ұйымдарға іссапарға жіберілген және АҚО-ның лауазымдарына қайта тағайындалған қызметкерлер мен әскери қызметшілерге:

2) басқа күштік құрылымдардан ауысу (іссапарға жіберу) тәртібімен АҚО-ның қызметіне келген және АҚО лауазымдарына тағайындалған тұлғаларға;

3) соттың шешімі бойынша АҚО-ның қызметіне қалпына келтірілген тұлғаларға;

4) күш құрылымдардан босатылған және АҚО-ның қызметіне қайта қабылданған тұлғаларға тиісті үстемеақы белгілене отырып, осы Қағидалардың 4-тармағында көзделген адамдардың бұйрығымен расталады.

18. Сыныптық біліктілікті растау үшін тоқсан сайын, тиісті тоқсанның соңғы айының бесінші күніне дейін АҚО-ның кадр қызметтері осы Қағидаларға 7-қосымшаға сәйкес нысан бойынша сыныптық біліктілігін растауға жататын қызметкерлер мен әскери қызметшілердің тізімін (бұдан әрі - Растау үшін тізім) жасайды.

19. Растау үшін тізім үш жұмыс күні ішінде біліктілік комиссиясының қарауына енгізіледі.

Осы Қағидалардың 17-тармығының 4) тармақшасында көзделген тұлғаларға жоғары тұрған сыныптық біліктіліктерін беру үшін қызмет өтілін есептеу мерзімі АҚО-ның лауазымдарына тағайындалған күннен бастап жүзеге асырылады.";

20 , 21 , 22 , 23 , 24 және 25-тармақтар алып тасталсын;

33-тармақ мынадай редакцияда жазылсын:

"33. Біліктілік комиссиясының мүшелері болып кадр қызметтерінің бастықтары, сондай-ақ заң және қаржы қызметтерінің өкілдері тағайындалады.";

көрсетілген Қағидаларға 1-қосымша алып тасталсын;

көрсетілген Қағидаларға 2-қосымша осы бұйрыққа қосымшаға сәйкес жаңа редакцияда жазылсын;

көрсетілген Қағидаларға 5-қосымша алып тасталсын;

көрсетілген Қағидаларға 8-қосымша алып тасталсын.

2. Қазақстан Республикасы Төтенше жағдайлар министрлігінің Кадр саясаты департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Төтенше жағдайлар министрлігінің интернет-ресурсында орналастыруды;

3) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметтерді Қазақстан Республикасы Төтенше жағдайлар министрлігінің Заң департаментіне ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасы Төтенше жағдайлар вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңТөтенше жағдайлар министрі	|	Ю. Ильин



	|	Қазақстан РеспубликасыныңТөтенше жағдайлар министрі2023 жылғы 6 сәуірдегі№ 179 бұйрығына қосымша
	|	Азаматтық қорғау органдарықызметкерлері мен әскериқызметшілерінің сыныптықбіліктілігін айқындау қағидаларына2-қосымша
	|	Нысан

Қызметкерлер мен әскери қызметшілердің сыныптық біліктілігін беру, растау, төмендету немесе алып тастау туралы акт
Азаматтық қорғау органдарының қызметкерлер мен әскери қызметшілердің сыныптық біліктілігін айқындау бойынша біліктілік комиссиясы (бұдан әрі - комиссия) құрамында: комиссия төрағасы (лауазымы, арнаулы (әскери) атағы, тегі, аты, әкесінің аты (ол болған кезде)) (бұдан әрі - ТАӘ) және комиссияның басқа мүшелері (лауазымы, арнаулы (әскери) атағы, ТАӘ, сыныптық біліктілікті беруге, растауға, төмендетуге немесе алып тастауға ұсынылған материалдарды қарап, мынадай шешім шығарады:


№	|	Арнаулы(әскери)атағы,тегі,аты,әкесініңаты(барболса)	|	Атқаратынлауазымы	|	Құқыққорғауқызметінде,арнаулымемлекеттікоргандарда,әскериқызметте(мерзімдіәскериқызметтіқоспағанда)жұмысөтілі,сондай-ақмемлекеттікқызметтежұмысөтілі	|	Азаматтыққорғауоргандарындақызметөтілі(азаматтыққорғауоргандарындақайуақыттанбастап(күні,айы,жылы))	|	Қолдабарсыныптықбіліктілік(сыныптықбіліктіліктіберу,растау,төмендетунемесеалу,қалпынакелтірутуралыбұйрықтыңкүніменнөмірі)	|	Комиссияшешімі(тағайындау,растау,төмендетунемесеалыптастау)
1.	|		|		|		|		|		|	
2.	|		|		|		|		|		|	

Комиссия төрағасы ___________________________________________________

Комиссия мүшелері _________________________________________________________

Комиссия хатшысы ______________________________________________________

20___ жыл "____" __________

