
Қазақстан Республикасы Үкiметi қаулы етеді:

1. Қазақстан Республикасының Ауыл шаруашылығы министрлiгi заңнамада белгiленген тәртiппен "Азық-түлiк келiсiм-шарт корпорациясы" жабық акционерлiк қоғамы (бұдан әрi - Корпорация) "N 1 Нан базасы", "N 2 Нан базасы", "N 4 Нан базасы", "N 5 Нан базасы" "N 6 Нан базасы", N 7 Нан базасы өкiлдiктерiнiң мүлiктiк кешендерiн Қазақстан Республикасы Қаржы министрлiгiнiң Мемлекеттiк мүлiк және жекешелендiру комитетіне берудi қамтамасыз етсiн. <*> Ескерту. 1-тармаққа өзгеріс енгізілді - ҚР Үкіметінің 2003.12.31. N 1373 қаулысымен .

2. Қазақстан Республикасы Қаржы министрлiгiнiң Мемлекеттiк мүлiк және жекешелендiру комитетi Қазақстан Республикасының Ауыл шаруашылығы министрлiгiмен бiрлесiп, заңнамада белгiленген тәртiппен осы қаулының 1-тармағында көрсетiлген мүлiктi тапсыру есебiнен Корпорацияның жарғылық капиталын ұлғайтуды қамтамасыз етсiн.

3. Осы қаулының орындалуын бақылау Қазақстан Республикасы Премьер-Министрiнiң орынбасары - Қазақстан Республикасының Ауыл шаруашылығы министрi А.С.Есiмовке жүктелсiн.

4. Осы қаулы қол қойылған күнiнен бастап күшiне енедi.

Қазақстан Республикасының Премьер-Министрі

