ЗҚАИ-ның ескертпесі! Қолданысқа енгізілу тәртібін 2-тармақтан қараңыз

Қазақстан Республикасының Үкіметі ҚАУЛЫ ЕТЕДІ:

1. "Азаматтық қызметшілерге, мемлекеттік бюджет қаражаты есебінен ұсталатын ұйымдар қызметкерлеріне, қазыналық кәсіпорындар қызметкерлеріне еңбекақы төлеу жүйесі туралы" Қазақстан Республикасы Үкіметінің 2015 жылғы 31 желтоқсандағы № 1193 қаулысына мынадай толықтыру енгізілсін:

көрсетілген қаулыға 12-қосымша мынадай мазмұндағы реттік нөмірі 6-жолмен толықтырылсын:

"


6.	|	Құтқарушыларға және құтқарушы функцияларын орындайтын басқа да қызметкерлерге	|	Денсаулыққа және өмірге зиян келуі қаупімен байланысты жұмыс үшін қосымша ақы	|	ЛА-дан 70 %	|	Көрсетілген қосымша ақыны төлеу тәртібі мен шарттарын азаматтық қорғау саласындағы орталық атқарушы орган белгілейді

".

2. Осы қаулы алғашқы ресми жарияланған күнінен кейін күнтізбелік он күн өткен соң қолданысқа енгізіледі және 2023 жылғы 1 қаңтардан бастап туындаған құқықтық қатынастарға қолданылады.


Қазақстан РеспубликасыныңПремьер-Министрі	|	Ә. Смайылов


