БҰЙЫРАМЫН:

1. Скринингтік зерттеулерге жататын адамдардың нысаналы топтарын, сондай-ақ осы қарап-тексерулерді өткізудің қағидаларын, көлемін және кезеңділігін бекіту туралы" Қазақстан Республикасы Денсаулық сақтау міндетін атқарушының 2020 жылғы 30 қазандағы №ҚР ДСМ-174/2020 бұйрығына (Нормативтік құқықтық актілерді мемлекеттік тіркеу тізілімінде № 21572 болып тіркелген) мынадай өзгерістер енгізілсін:

көрсетілген бұйрыққа 2-қосымшамен бекітілген скринингтік зерттеулерді жүргізу қағидалары, көлемі мен кезеңділігінде :

3-тармақ мынадай редакцияда жазылсын:

"3. Скринингтік зерттеулер меншік нысанына қарамастан амбулаториялық-емханалық көмек көрсететін денсаулық сақтау ұйымдарында (бұдан әрі – АЕК ұйымдары), оның ішінде жылжымалы медициналық кешендер мен медициналық пойыздарды пайдалана отырып жүргізіледі.

Жұмыс берушілер осы қарап-тексерулерге жататын адамдарға тегін медициналық көмектің кепілдік берілген көлемі шеңберінде және (немесе) міндетті әлеуметтік медициналық сақтандыру жүйесінде скринингтік зерттеулерден өту үшін жағдайлар жасайды, сондай-ақ жұмыскерлерді олардан өту үшін жұмыс уақыты кезеңінде Қазақстан Республикасының еңбек заңнамасына сәйкес жұмыс орнын (лауазымын), орташа жалақысын сақтай отырып, кедергісіз босатады.";

Скринингтік зерттеулерді өткізу қағидалары, көлемі мен кезеңділігіне 1-қосымша осы бұйрыққа қосымшаға сәйкес жаңа редакцияда жазылсын.

2. "Тегін медициналық көмектің кепілдік берілген көлемі шеңберінде және міндетті әлеуметтік медициналық сақтандыру жүйесінде профилактикалық медициналық қарап тексеруге жататын адамдарға осы қарап-тексеруден өтуі үшін жұмыс берушілердің жағдай жасауы қағидаларын бекіту туралы" Қазақстан Республикасы Денсаулық сақтау және әлеуметтік даму министрінің 2015 жылғы 28 сәуірдегі № 280 бұйрығының (Нормативтік құқықтық актілерді мемлекеттік тіркеу тізілімінде № 11267 болып тіркелген) және "Тегін медициналық көмектің кепілдік берілген көлемі шеңберінде профилактикалық медициналық қарап-тексеруге жататын адамдарға осы қарап-тексеруден өтуі үшін жұмыс берушілердің жағдай жасау қағидасын бекіту туралы" Қазақстан Республикасы Денсаулық сақтау және әлеуметтік даму министрінің 2015 жылғы 28 сәуірдегі № 280 бұйрығына өзгерістер енгізу туралы" бұйрығының (Нормативтік құқықтық актілерді мемлекеттік тіркеу тізілімінде № 15620 болып тіркелген) күші жойылды деп танылсын.

3. Қазақстан Республикасы Денсаулық сақтау министрлігінің Медициналық көмекті ұйымдастыру департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Денсаулық сақтау министрлігінің интернет-ресурсында орналастыруды;

3) осы бұйрықты Қазақстан Республикасы Әділет министрллігінде мемлекеттік тіркегеннен кейін он жұмыс күні ішінде Қазақстан Республикасы Денсаулық сақтау министрлігінің Заң департаментіне осы тармақтың 1) және 2) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

4. Осы бұйрықтың орындалуын бақылау жетекшілік ететін Қазақстан Республикасының Денсаулық сақтау вице-министріне жүктелсін.

5. Осы бұйрық алғашқы ресми жарияланған күнінен кейін он күнтізбелік күн өткен соң қолданысқа енгізіледі.


Қазақстан РеспубликасыДенсаулық сақтау министрі	|	А. Ғиният



	|	Қазақстан РеспубликасыДенсаулық сақтау министрі2023 жылғы 9 маусымдағы№ 112 Бұйрығынақосымша
	|	Скринингтік зерттеулердіжүргізу тәртібіне, көлемімен кезеңділігіне1-қосымша

Халықтың нысаналы топтарының скринингтік зерттеулерінің көлемі

№	|	Скринингтік зерттеулердің мақсатты тобы және түрі	|	Скринингтік зерттеулер көлемі	|	Қызметтер пакетінің атауы
1	|	Артериялық гипертонияны, жүректің ишемиялық ауруын, қант диабетін, глаукоманы, мінез-құлықтық қауіп факторларын ерте анықтауға скринингтік зерттеулерге жататын 30-дан 70 жасқа дейінгі ерлер мен әйелдер	|	Қабылдау: мейіргер немесе фельдшер	|	ТМККК
Маклаков бойынша көзішілік қысымды өлшеу немесе жанаспайтын пневмотонометрия
Экспресс әдісімен қан сарысуындағы жалпы холестеринді анықтау
Экспресс әдіспен қан сарысуындағы глюкозаны анықтау
Қабылдау: Терапевт, Отбасылық дәрігер немесе жалпы практика дәрігері
Электрокардиографиялық зерттеу (12 бұрылыста)
Консультация: Кардиолог	|	МӘМС
Консультация: Эндокринолог
Консультация: Офтальмолог

Ауыл халқының қосымша скринингтері үшін халықтың нысаналы топтарын скринингтік зерттеулердің көлемі

№	|	Мақсатты топ	|	Скринингтік зерттеулер көлемі	|	Қызметтер пакетінің атауы
2	|	Жылына 1 рет артериялық гипертонияны, жүректің ишемиялық ауруын, мінез-құлықтық қауіп факторларын ерте анықтауға скринингтік зерттеулерге жататын 18-29 жастағы ерлер мен әйелдер	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер, фельдшер
Экспресс әдісімен қан сарысуындағы жалпы холестеринді анықтау
Қан сарысуындағы тығыздығы жоғары липопротеидтерді талдағышта анықтау немесе Қан сарысуындағы тығыздығы жоғары липопротеидтерді қол әдісімен анықтау
Электрокардиографиялық зерттеу (12 бұрылыста)
Консультация: Кардиолог	|	МӘМС
3	|	Жылына 1 рет Қант диабетін ерте анықтауға скринингтік зерттеулерге жататын 18-ден 29 жасқа дейінгі ерлер мен әйелдер	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер немесе фельдшер
Экспресс әдіспен қан сарысуындағы глюкозаны анықтау немесе Қан сарысуындағы жоғары тығыздықтағы липопротеидтерді қол әдісімен анықтау
Қандағы гликозилденген гемоглобинді анализаторда анықтау	|	МӘМС
Қалқанша безінің УДЗ
Консультация: Эндокринолог
4	|	Глаукоманы ерте анықтауға жылына 1 рет скринингтік зерттеуге жататын 18-29 жас аралығындағы ерлер мен әйелдер	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер немесе фельдшер
Маклаков бойынша көзішілік қысымды өлшеу (1 көз)
Консультация: Офтальмолог	|	МӘМС
5	|	50-ден 70 жасқа дейінгі ерлер мен әйелдер жылына 1 рет тыныс алу органдарының ауруларын ерте анықтауға скринингтік зерттеулерге жататын	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейірбике немесе фельдшер
Диагностикалық флюорография (1 проекция)
Консультация: Фтизиатр
Кеуде қуысының шолу органдарының рентгенографиясы (1 проекция)	|	МӘМС
Кеуде қуысы мен көкірек қуысы ағзаларының компьютерлік томографиясы
Консультация: Онколог
6	|	Асқазан-ішек жолы ауруларын ерте анықтауға скринингтік зерттеулерге жататын 18-ден 70 жасқа дейінгі ерлер мен әйелдер жылына 1 рет	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер немесе фельдшер
Қан сарысуындағы жалпы билирубинді анализаторда анықтау немесе Қан сарысуындағы жалпы билирубинді қол әдісімен анықтау	|	ТМККК
Қан сарысуындағы аланинаминотрансферазаны (АЛаТ) талдағышта анықтау немесе Қан сарысуындағы аланинаминотрансферазаны (АЛаТ) қол әдісімен анықтау
Қан сарысуындағы аспартатаминотрансферазаны (АСаТ) талдағышта анықтау немесе Қан сарысуындағы аланинаминотрансферазаны (АЛаТ) қол әдісімен анықтау
Фиброэзофагогастродуоденоскопия	|	МӘМС
Гепатобилиопанкреатиялық аймақтың УДЗ (бауыр, өт қабы, ұйқы безі, көкбауыр)
Экспресс әдіспен нәжісте жасырын қанды анықтау (гемокульт-тест)
Скринингтік жаппай бейне колоноскопия
Консультация: Гастроэнтеролог
7	|	Созылмалы бүйрек ауруларын ерте анықтауға скринингтік зерттеулерге жататын 18-ден 70 жасқа дейінгі ерлер мен әйелдер, жылына 1 рет	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер немесе фельдшер
Қан сарысуындағы креатининді анализаторда анықтау немесе Қан сарысуындағы креатининді қол әдісімен анықтау
Анализаторда несептің жалпы талдауын зерттеу (несеп тұнбасының жасушалық элементтерінің санын есептей отырып, физикалық-химиялық қасиеттері) немесе несептің жалпы талдауын зерттеу қол әдісімен анықтау	|	МӘМС
Бүйректі, қуықты қалдық несепті анықтаумен УДЗ
Консультация: Уролог
Консультация: Нефролог
8	|	Қуықасты безі обырын ерте анықтауға скринингтік зерттеуге жататын 55 жастан 70 жасқа дейінгі ерлер 2 жылда 1 рет	|	Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер немесе фельдшер
Қан сарысуындағы жалпы простатқа тән антигенді (ПСА) ИФТ-әдісімен анықтау	|	МӘМС
Қуық асты безі мен қуықтың қалдық несепті анықтаумен трансабдоминалды УДЗ және (немесе) қуық асты безінің трансректалды УДЗ
1 блок-препаратты гистологиялық зерттеу 3 күрделілік санатындағы операциялық-биопсиялық материалды зерттеу
Консультация: Хирург
Консультация: Уролог
9	|	Сүт безі обырын ерте анықтауға скринингтік зерттеулерге жататын 40-тан 70 жасқа дейінгі әйелдер	|	Консультация: Акушер-гинеколог	|	МӘМС
Кенес (2 рентгенограмманы оқу): Рентгенолог
Консультация: Онколог/Онколог-хирург
Консультация: Маммолог
Сүт бездерін УДЗ
Мақсатты маммография (1 проекция)
Стереотаксикалық бақылаудағы пункциялық / аспирациялық биопсия
Трепанобиопсия
1 блок-препаратты гистологиялық зерттеу 3 күрделілік санатындағы операциялық-биопсиялық материалды зерттеу
Қабылдау: Терапевт, Отбасылық дәрігер немесе жалпы практика дәрігері	|	ТМККК
Қабылдау: Мейіргер, фельдшер немесе акушер
Маммография (4 сурет)

Қысқартуларды ашып-жазу:

ТМККК	|	-	|	Тегін медициналық көмектің кепілдік берілген көлемі
ИФТ	|	-	|	Имунноферменттік талдау
МӘМС	|	-	|	Міндетті әлеуметтік медициналық сақтандыру
ПТА	|	-	|	Простатаға тән антиген
УДЗ	|	-	|	Ультрадыбыстық зерттеу



