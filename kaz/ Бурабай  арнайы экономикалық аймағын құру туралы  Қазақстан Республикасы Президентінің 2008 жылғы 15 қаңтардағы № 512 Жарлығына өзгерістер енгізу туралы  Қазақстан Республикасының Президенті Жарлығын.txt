
Қазақстан Республикасының Үкіметі ҚАУЛЫ ЕТЕДІ: «Бурабай» арнайы экономикалық аймағын құру туралы» Қазақстан Республикасы Президентінің 2008 жылғы 15 қаңтардағы № 512 Жарлығына өзгерістер енгізу туралы» Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                                  К.Мәсімов

«Бурабай» арнайы экономикалық аймағын құру туралы» Қазақстан Республикасы Президентінің 2008 жылғы 15 қаңтардағы № 512 Жарлығына өзгерістер енгізу туралы

ҚАУЛЫ ЕТЕМІН: 1. «Бурабай» арнайы экономикалық аймағын құру туралы» Қазақстан Республикасы Президентінің 2008 жылғы 15 қаңтардағы № 512 Жарлығына (Қазақстан Республикасының ПҮАЖ-ы, 2008 ж., № 2, 21-құжат) мынадай өзгерістер енгізілсін: жоғарыда аталған Жарлықпен бекітілген «Бурабай» арнайы экономикалық аймағы туралы ережеде: 1-тармақтың екінші бөлігі мынадай редакцияда жазылсын: «АЭА-ның аумағы 319 гектарды құрайды және Қазақстан Республикасы аумағының ажырамас бөлігі болып табылады.»; көрсетілген Ережеге қосымша осы Жарлыққа қосымшаға сәйкес жаңа редакцияда жазылсын. 2. Осы Жарлық қол қойылған күнінен бастап қолданысқа енгізіледі.

Қазақстан Республикасының Президенті                                 Н.Назарбаев

Қазақстан Республикасы Президентінің 2015 жылғы « » № Жарлығына ҚОСЫМША

Қазақстан Республикасы Президентінің 2008 жылғы 15 қаңтардағы № 512 Жарлығымен бекітілген «Бурабай» арнайы экономикалық аймағы туралы ережеге ҚОСЫМША

«Бурабай» арнайы экономикалық аймағы шекарасының жоспары



«Бурабай» АЭА аумағы S = 319 га

