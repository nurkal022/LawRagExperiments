
Қазақстан Республикасының Үкіметі ҚАУЛЫ ЕТЕДІ : 1. «Кәсіпкерлік мәселелері жөніндегі бірыңғай үйлестіру кеңесін құру туралы» Қазақстан Республикасы Үкіметінің 2010 жылғы 14 сәуірдегі № 308 қаулысына (Қазақстан Республикасының ПҮАЖ-ы, 2010 ж., № 30, 229-құжат) мынадай өзгерістер енгізілсін: көрсетілген қаулыға 1-қосымшада : Кәсіпкерлік мәселелері жөніндегі бірыңғай үйлестіру кеңесінің құрамына мыналар енгізілсін:


СағынтаевБақытжан Әбдірұлы	|	-	|	Қазақстан Республикасы Премьер-Министрінің бірінші орынбасары - Қазақстан Республикасының Өңірлік даму министрі, төрағаның орынбасары
ҚуандықовБолатбек Баянұлы	|	-	|	Қазақстан Республикасы Бәсекелестікті қорғау агенттігінің (Монополияға қарсы агенттік) төрағасы
ЖұманғаринСерік Мақашұлы	|	-	|	Қазақстан Республикасының Өңірлік даму вице-министрі, хатшы


мына:


«ДосаевЕрболат Асқарбекұлы	|	-	|	Қазақстан Республикасының Экономикалық даму және сауда министрі»


деген жол мынадай редакцияда жазылсын:


«ДосаевЕрболат Асқарбекұлы	|	-	|	Қазақстан Республикасының Экономика және бюджеттік жоспарлау министрі»;


көрсетілген құрамнан Марат Әпсеметұлы Құсайынов, Қырымбек Елеуұлы Көшербаев, Ғабидолла Рахметоллаұлы Әбдірахымов, Жәннат Жұрғалиқызы Ертілесова шығарылсын; көрсетiлген қаулымен бекiтiлген Кәсіпкерлік мәселелері жөніндегі бірыңғай үйлестіру кеңесі туралы ережеде : 7-тармақ мынадай редакцияда жазылсын: «7. Қазақстан Республикасы Өңірлік даму министрлігі Кеңестің жұмыс органы болып табылады.». 2. Осы қаулы қол қойылған күнінен бастап қолданысқа енгізіледі.

Қазақстан Республикасының Премьер-Министрі                                     С. Ахметов

