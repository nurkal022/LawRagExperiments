
Қазақстан Республикасының Yкiметi қаулы етеді: 1. "Н. Әбдiров атындағы спорт комбинаты" мемлекеттiк кәсiпорны Қазақстан Республикасы Туризм және спорт жөнiндегi агенттігінiң "Нұркен Әбдiров атындағы спорт комбинаты" шаруашылық жүргiзу құқығындағы республикалық мемлекеттiк кәсiпорны (бұдан әрi - Кәсiпорын) деп қайта аталсын. 2. Қазақстан Республикасының Туризм және спорт жөнiндегi агенттiгi уәкiлетті орган, сондай-ақ Кәсiпорынға қатысты мемлекеттiк меншiк құқығы субъектiсiнiң функцияларын жүзеге асырушы орган болып белгiленсiн. 3. Қазақстан Республикасының Туризм және спорт жөнiндегi агенттiгi заңнамада белгіленген тәртiппен: 1) Кәсiпорынның әдiлет органдарында қайта тiркелуiн қамтамасыз етсiн; 2) осы қаулыдан туындайтын өзге де шараларды қабылдасын. 4. Қазақстан Республикасы Yкiметiнiң кейбiр шешiмдерiне мынадай толықтырулар мен өзгерiс енгiзiлсiн: 1) күші жойылды - ҚР Үкіметінің 05.08.2013 № 796 қаулысымен; 2) "Қазақстан Республикасында мемлекеттiк меншiк объектiлерiн жекешелендiру мәселелерi" туралы Қазақстан Республикасы Yкiметiнiң 1998 жылғы 10 желтоқсандағы N 1271 қаулысына (Қазақстан Республикасының ПҮКЖ-ы, 1998 ж., N 48, 426-құжат): көрсетiлген қаулымен бекiтiлген 1998-1999 жылдары жекешелендiруге жататын мекемелердiң тiзбесiнде: реттiк нөмiрi 9-жол алынып тасталсын; 3) <*> Ескерту. 3)-тармақшаның күші жойылды - ҚР Үкіметінің 2004.10.29. N 1130 қаулысымен . Ескерту. 4-тармаққа өзгеріс енгізілді - ҚР Үкіметінің 05.08.2013 № 796 қаулысымен. 5. Осы қаулы қол қойылған күнiнен бастап күшiне енедi.

Қазақстан Республикасының Премьер-Министрі

