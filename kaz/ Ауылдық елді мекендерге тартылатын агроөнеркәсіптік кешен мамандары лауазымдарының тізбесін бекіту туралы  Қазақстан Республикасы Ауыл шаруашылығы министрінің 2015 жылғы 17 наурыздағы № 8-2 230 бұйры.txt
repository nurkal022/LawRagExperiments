БҰЙЫРАМЫН:

1. "Ауылдық елді мекендерге тартылатын агроөнеркәсіптік кешен мамандары лауазымдарының тізбесін бекіту туралы" Қазақстан Республикасы Ауыл шаруашылығы министрінің 2015 жылғы 17 наурыздағы № 8-2/230 бұйрығына (Нормативтік құқықтық актілерді мемлекеттік тіркеу тізілімінде № 10841 болып тіркелген) мынадай өзгерістер енгізілсін:

кіріспесі мынадай редакцияда жазылсын:

"Агроөнеркәсіптік кешенді және ауылдық аумақтарды дамытуды мемлекеттік реттеу туралы" Қазақстан Республикасы Заңының 6-бабы 1-тармағының 29) тармақшасына сәйкес БҰЙЫРАМЫН: ";

көрсетілген бұйрықпен бекітілген ауылдық елді мекендерге тартылатын агроөнеркәсіптік кешен мамандары лауазымдарының тізбесі осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Ауыл шаруашылығы министрлігінің Агроөнеркәсіптік кешендегі мемлекеттік инспекция комитеті заңнамада белгіленген тәртіппен:

1) осы бірлескен бұйрықтың Қазақстан Республикасы Әділет министрлігінде мемлекеттік тіркелуін;

2) осы бірлескен бұйрық ресми жарияланғаннан кейін оның Қазақстан Республикасы Ауыл шаруашылығы министрлігінің интернет-ресурсында орналастырылуын қамтамасыз етсін.

3. Осы бірлескен бұйрықтың орындалуын бақылау жетекшілік ететін Қазақстан Республикасының ауыл шаруашылығы вице-министріне жүктелсін.

4. Осы бірлескен бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыАуыл шаруашылығы министрі	|	Е. Карашукеев


"КЕЛІСІЛДІ"

Қазақстан Республикасы

Еңбек және халықты әлеуметтік

қорғау министрлігі

"КЕЛІСІЛДІ"

Қазақстан Республикасы

Қаржы министрлігі

"КЕЛІСІЛДІ"

Қазақстан Республикасы

Ұлттық экономика министрлігі


	|	Қазақстан РеспубликасыАуыл шаруашылығы министрі2023 жылғы 24 мамырдағы№ 198 бұйрығынақосымша
	|	Қазақстан РеспубликасыАуыл шаруашылығыминистрінің2015 жылғы 17 наурыздағы№ 8-2/230 бұйрығыменбекітілген

Ауылдық елді мекендерге тартылатын агроөнеркәсіптік кешен мамандары лауазымдарының тізбесі
1. Aгроном

2. Агрохимик

3. Ауыл шаруашылығы кәсіпорнын жылыту жөніндегі инженер

4. Ветеринариялық техник

5. Асылдандыру ісі жөніндегі техник

6. Бактериолог

7. Ветеринар дәрігер

8. Ветеринариялық фельдшер

9. Вирусолог

10. Герболог

11. Гельминтолог

12. Еңбекті көп қажетсінетін процестерді механикаландыру жөніндегі инженер

13. Жанар-жағар май материалдары жөніндегі инженер

14. Жануарларды қолдан ұрықтандыру жөніндегі техник

15. Зертхананың ветеринар дәрігері

16. Зоотехник

17. Машина-трактор парккін пайдалану жөніндегі инженер

18. Топырақтанушы

19. Фитопатолог

20. Химик

21. Энтомолог

22. Инженер-гидротехник (гидротехник)

23. Су ресурстары және суды пайдалану жөніндегі маман

24. Жерді мелиорациялау, баптау және қорғау жөніндегі маман

