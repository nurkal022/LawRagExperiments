
РҚАО-ның ескертпесі! Осы қаулы 2014 жылғы 1 қаңтардан бастап қолданысқа енгiзiледi.

Қазақстан Республикасының Үкіметі ҚАУЛЫ ЕТЕДІ : 1. «2014 – 2016 жылдарға арналған республикалық бюджет туралы» Қазақстан Республикасының Заңын іске асыру туралы» Қазақстан Республикасы Үкіметінің 2013 жылғы 12 желтоқсандағы № 1329 қаулысына мынадай толықтыру енгізілсін: «Мемлекеттік тапсырмалардың 2014 жылға арналған тізбесі» деген 24-қосымша : реттік нөмірі 94-жолмен толықтырылсын: «


94	|	Қазақстан Республикасында 2020 жылға дейін көрсетілетін қызметтер саласын дамыту бойынша зерттеу	|	Қазақстан Республикасында көрсетілетін қызметтер саласын дамыту бойынша егжей-тегжейлі іс-қимылдар стратегиясын және оны 2020 жылға дейін іске асыру бойынша іс-шаралар жоспарын әзірлеу	|	Экономика және бюджеттік жоспарлау министрлігі	|	«Экономика және бюджеттік жоспарлау министрлігінің «Экономикалық зерттеулер институты» АҚ	|	001 «Экономика және сауда саясатын, мемлекеттік жоспарлау мен басқару жүйесін қалыптастыру және дамыту жөніндегі қызметтер»	|	350 000


».

2. Осы қаулы 2014 жылғы 1 қаңтардан бастап қолданысқа енгізіледі.

Қазақстан Республикасының Премьер-Министрі                                     К. Мәсімов

