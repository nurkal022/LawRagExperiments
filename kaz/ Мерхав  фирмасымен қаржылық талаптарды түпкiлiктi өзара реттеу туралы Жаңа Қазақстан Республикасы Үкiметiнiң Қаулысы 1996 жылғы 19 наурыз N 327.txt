
"Мерхав" фирмасының жобаларын жүзеге асыру барысында туындаған
келiспеушiлiктердi түпкiлiктi реттеу мақсатында Қазақстан
Республикасының Үкiметi Қаулы Етедi:

1. Қазақстан Республикасының израильдық "Мерхав" фирмасына
қарыздарын өтеу кезiнде туындаған келiспеушiлiктердi реттеу бойынша
Қазақстан Республикасы Қаржы министрлiгiндегi 1996 жылдың 29
ақпанында болған келiссөздердiң қорытындылары мақұлдансын.

2. Қазақстан Республикасының Қаржы министрлiгi Қазақстан
Республикасының сыртқы мiндеттемелерiн өтеу үшiн республикалық
бюджетте көзделген қаржы есебiнен "Мерхав" фирмасына 10 күн мерзiм
iшiнде 5 (бес) млн. АҚШ доллары мөлшерiндегi талаптар сомасын
төлесiн.

3. Қазақстан Республикасының Ауыл шаруашылығы министрлiгi облыс
әкiмдерiмен бiрлесiп 1996 жылдың 1 сәуiрiне дейiн ауыл шаруашылығы
дақылдарын өсiру бойынша құрал-жабдықтар мен техникалар алған
өздерiнiң берешектерiнiң үлесiн республикалық бюджетке қайтару
туралы түпкi заемшылармен шарт жасауды қамтамасыз етсiн.

4. Қазақстан Республикасының мемлекеттiк Экспорт-импорт банкi
мен Қаржы министрлiгi "Мерхав" фирмасының ауыл шаруашылығы
дақылдарын өсiру жөнiндегi технологиясын пайдалану және
құрал-жабдықтарды жеткiзу туралы контрактiлердi жасаудың белгiленген
тәртiбiн бұза отырып шешiм қабылдаған басшылардың жауапкершiлiгi
мәселесiн шешу үшiн материалдарды тергеу орнына берсiн.



Қазақстан Республикасының
        Премьер-Министрi



