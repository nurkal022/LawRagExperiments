
"Банкроттық туралы" Қазақстан Республикасының 1997 жылғы 21 қаңтардағы Заңының 2-бабының 4-тармағына сәйкес, Маңғыстау облысының "AKTAL Ltd" жауапкершілiгi шектеулi серiктестігiн банкрот деп тануға байланысты Қазақстан Республикасының Үкiметi ҚАУЛЫ ЕТЕДI:

1. Мыналарды: 1) өндiрiстің бiртұтас өндiрiстік-технологиялық циклін қамтамасыз ететін мүлiктi бiрыңғай лотпен сатуды; 2) бiрыңғай лотты сатудың бiрiншi және екiншi кезектегi кредиторлар талаптарының сомаларынан төмен емес ең төменгi бағасын, сондай-ақ әкiмшiлiк шығыстарды белгiлеудi көздейтiн "AKTAL Ltd" жауапкершілігі шектеулi серiктестiгiнiң конкурстық массасын сатудың ерекше шарттары мен тәртiбi белгіленсiн.

2. Бiрыңғай лотты сатып алушыларға мынадай: 1) өндiрiстiк-технологиялық циклдің тұтастығын қамтамасыз ету жөнiндегi; 2) бiрыңғай лотты сатып алу-сату шартын жасасқан сәттен бастап алты ай iшiнде өндiрiсті қайта жаңарту жөнiндегi; 3) "AKTAL Ltd" жауапкершілігi шектеулi серiктестігiнiң қызметкерлерiмен еңбек шарттарының үздiксiздiгін қамтамасыз ету және осы шарттар бойынша мiндеттемелер қабылдау жөнiндегi; 4) радиоактивтi қалдықтарды кейіннен кәдеге жарата отырып, оларды қауiпсiз сақтауды қамтамасыз ету жөніндегi мiндеттемелердi қабылдауды көздейтiн қосымша талаптар белгіленсін.

3. Осы қаулы қол қойылған күнінен бастап қолданысқа енгiзiледi.

Қазақстан Республикасының Премьер-Министрі

