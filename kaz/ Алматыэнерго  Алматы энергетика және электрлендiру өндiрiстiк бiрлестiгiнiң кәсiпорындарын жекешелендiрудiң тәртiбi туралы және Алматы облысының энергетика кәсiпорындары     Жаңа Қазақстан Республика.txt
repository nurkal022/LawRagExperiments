
"Жекешелендiру туралы" Қазақстан Республикасы Президентiнiң 1995
жылғы 23 желтоқсандағы N 2721
U952721_ Заң күшi бар Жарлығы мен 
Қазақстан Республикасы Үкiметiнiң 1996 жылғы 30 мамырдағы N 663
P960663_ қаулысымен бекiтiлген Электр энергиясында жекешелендiру және 
қайта құрылымдау бағдарламасына сәйкес, Алматы қаласындағы және Алматы 
облысындағы энергетика кәсiпорындарының қалыпты жұмыс iстеуiн 
қамтамасыз ету және олардың қызметiне байланысты экологиялық 
проблемаларды шешу мақсатында Қазақстан Республикасының Үкiметi 
қаулы етедi:
<*>

1. Қазақстан Республикасының Энергетика және көмiр өнеркәсiбi
министрлiгi Қазақстан Республикасының Мемлекеттiк мүлiктi басқару
жөнiндегi мемлекеттiк комитетiмен бiрлесiп 1996 жылдың 15 шiлдесiне
дейiнгi мерзiмде Алматы қаласындағы және Алматы облысындағы 
энергетика кәсiпорындарын қаржылық-экономикалық сауықтыру және 
олардың қызметiне байланысты экологиялық жағдайды жақсарту үшiн қажеттi 
инвестициялық сұранымды айқындасын.
<*>

2. Қазақстан Республикасының Мемлекеттiк мүлiктi басқару
жөнiндегi мемлекеттiк комитетi Қазақстан Республикасының
Жекешелендiру жөнiндегi мемлекеттiк комитетiне Алматы қаласындағы
және Алматы облысындағы энергетика кәсiпорындарының мүлкiн қосымшаға 
сәйкес заңмен белгiленген тәртiппен сату үшiн беретiн болсын.
<*>

3. Қазақстан Республикасының Жекешелендiру жөнiндегi мемлекеттiк
комитетi қосымшада көрсетiлген кәсiпорындардың мүлiктерiн
голландиялық саудаластықтар процедураларын қолдана отырып, аталмыш
кәсiпорындардың қызметiне қаржыландыру және Алматы қаласының
және Алматы облысындағы экологиялық проблемаларын шешу үшiн 
инвестициялар ұсыну туралы тендерлiк шарттарды орындау жөнiнде, өзiне 
мiндеттеме алатын қатысушылардың арасында сату жөнiнде жабық тендерлер 
ұйымдастырсын және оны 1996 жылдың 15 қыркүйегiнен кешiктiрмей 
өткiзсiн. Тендердiң шарты сонымен қатар электр энергиясын өндiру 
көлемiн қамтамасыз ету және ол үшiн қажеттi ұзақ мерзiмдiк 
инвестициялық бағдарламаны орындау жөнiндегi мiндеттемелердi де қамтуы 
тиiс.
<*>

ЕСКЕРТУ. Қаулының тақырыбы, кiрiспесi, 1,2,3-тармақтары 
              сөздермен толықтырылды, 3-тармақта сөздер ауыстырылды -
              ҚРҮ-нiң 1996.08.20. N 1035 қаулысымен. P961035_ 4. Қазақстан Республикасының Қаржы министрлiгi, Қазақстан
Республикасының Энергетика және көмiр өнеркәсiбi министрлiгi және
Қазақстан Республикасының Мемлекеттiк мүлiктi басқару жөнiндегi
мемлекеттiк комитетi "Алматыэнергоның" iшкi және сыртқы мiндеттемелерi
бойынша құқықтық мұрагерлердi айқындасын.

     Қазақстан Республикасының
        Премьер-Министрiнiң
            орынбасары

                                       Қазақстан Республикасы
                                            Үкiметiнiң
                                       1996 жылғы 8 шiлдедегi
                                          N 854 қаулысына
                                              қосымша

             Мүлкi мүлiктiк кешен ретiнде сатуға жататын
                    "Алматыэнерго" кәсiпорындарының
                              ТIЗБЕСI
<*>


     1. N 1 Алматы жылу электр орталығы (ЖЭО-1)
     2. N 2 Алматы жылу электр орталығы (ЖЭО-2)
     3. Алматы мемлекеттiк аудандық электр станциясы (АМАЭС)
     4. Алматы электр желiлерiн тарату кәсiпорны
     5. Алматы электр желiлерi кәсiпорны
     7. Алматы жылу желiлерi кәсiпорны
     8. Ақпараттық-есептеу орталығы
     9. Есiк электр желiлерi кәсiпорны
     10. "Алматыэнергоремонт" өнеркәсiптiк-жөндеу кәсiпорны
     11. Алматы жылыжай комбинаты*
     12. Қапшағай суэлектрстанциясы
     13. Әлеуметтiк сала объектiлерi*
     ЕСКЕРТУ. Тiзбе толықтырылды - ҚРҮ-нiң 1996.08.20. N 1035
              қаулысымен.
     * Сатып алушының Меншiк иесiмен келiсiмi бойынша



