
РҚАО-ның ескертуі! Бұйрықтың қолданысқа енгізілу тәртібін 4-тармақтан қараңыз.

«Мәдениет туралы» Қазақстан Республикасының 2006 жылғы 15 желтоқсандағы Заңының 24-бабына сәйкес БҰЙЫРАМЫН: 1. «Кітапхана қорларын сақтау және пайдалану жөніндегі ережені бекіту туралы» Қазақстан Республикасы Мәдениет және ақпарат министрінің міндетін атқарушының 2007 жылғы 25 мамырдағы № 152 бұйрығына (Нормативтік құқықтық актілерді мемлекеттік тіркеу тізілімінде № 4748 болып тіркелген, Қазақстан Республикасының Орталық атқарушы және өзге де орталық мемлекеттік органдарының актілер жинағында жарияланған, 2007 ж., маусым) мынадай толықтырулар мен өзгерістер енгізілсін: атауында «Кітапхана қорларын» деген сөздерден кейін «қалыптастыру,» деген сөзбен толықтырылсын; 1-тармақта «Кітапхана қорларын» деген сөздерден кейін «қалыптастыру,» деген сөзбен толықтырылсын; көрсетілген бұйрықпен бекітілген Кітапхана қорларын сақтау және пайдалану жөніндегі ережеде : атауында «Кітапхана қорларын» деген сөздерден кейін «қалыптастыру,» деген сөзбен толықтырылсын; 1-тармақта «құжаттардың» деген сөзден кейін «қалыптасуы,» деген сөзбен толықтырылсын; 4-тармақтағы «(бұдан әрі - баспа басылымдары),» деген сөздерден кейін «басылымның міндетті тегін данасын (мәтіндік, ноталық, электрондық, картографиялық, бейнелеу басылымның) (бұдан әрі - басылымның міндетті тегін данасы)» деген сөздермен толықтырылсын; мынадай мазмұндағы 4-1 , 4-2 және 4-3-тармақшалармен толықтырылсын: «4-1. Кітапханалардың кітапхана қорын қалыптастыру сатып алу, кітап алмасу және сыйға тарту жолымен жүзеге асырылады. Ұлттық кітапханалардың кітапхана қоры басылымның міндетті тегін данасын алу жолымен де қалыптастырылады. 4-2. Қоры тек қана электронды жеткізгіштердегі құжаттардан тұратын кітапхана (электронды кітапхана) пайдаланушылармен жанама түрдегі (қашықтықта) немесе толық емес жанама түрдегі өзара іс-қимыл кезінде ақпараттық және телекоммуникациялық құралдарды пайдалана отырып қызмет көрсетуді жүзеге асырады. 4-3. Басылымдардың міндетті даналарын дайындалған күнінен бастап күнтізбелік отыз күн ішінде басып шығарушы немесе оның тапсырмасы бойынша үшінші тұлға Қазақстан Республикасының ұлттық кітапханаларына жібереді.». 2-бөлімнің атауында «жинақтау» деген сөз «қалыптастыру» деген сөзбен ауыстырылсын; 5-тармақтың бірінші бөлігінде «баспа басылымдары» және «баспа басылымдары» деген сөздерден кейін тиісінше «, басылымның міндетті тегін данасы» деген сөздермен толықтырылсын; 6-тармақта «баспа басылымдары» деген сөздерден кейін «, басылымның міндетті тегін данасы» деген сөздермен толықтырылсын; 9-тармақтың бірінші бөлігінде «баспа басылымдарын» деген сөздерден кейін «, басылымның міндетті тегін данасын» деген сөздермен толықтырылсын; 11-тармақ алынып тасталсын; 13-тармақта «баспа басылымдары» деген сөздерден кейін «, басылымның міндетті тегін данасы» деген сөздермен толықтырылсын. 2. Мәдениет комитеті белгіленген тәртіппен: 1) осы бұйрықтың Қазақстан Республикасы Әділет министрлігінде мемлекеттік тіркелуін қамтамасыз етсін; 2) осы бұйрықты мемлекеттік тіркеуден өткен соң оның ресми жариялануын қамтамасыз етсін. 3. Осы бұйрықтың орындалуын бақылау Қазақстан Республикасы Мәдениет вице-министрі А.И. Бөрібаевқа жүктелсін. 4. Осы бұйрық 2010 жылғы 3 желтоқсаннан бастап қолданысқа енгізіледі.

Министрдің міндетін атқарушы                          Ж. Құрманғалиева

