
«Дүниежүзілік Банктің «Doing Business» рейтингісі индикаторларын жақсарту жөніндегі шаралардың 2013 жылға арналған кешенді жоспарын бекіту туралы» Қазақстан Республикасы Премьер-Министрінің 2012 жылғы 10 желтоқсандағы № 227-ө өкіміне мынадай өзгерістер мен толықтыру енгізілсін: 2-тармақтың 2) тармақшасы мынадай редакцияда жазылсын: «2) тоқсан сайын, есепті тоқсаннан кейінгі айдың 5-күніне дейін Қазақстан Республикасы Өңірлік даму министрлігіне Кешенді жоспардың іске асырылу барысы туралы ақпарат берсін.»; 3-тармақ мынадай редакцияда жазылсын: «3. Қазақстан Республикасы Өңірлік даму министрлігі тоқсан сайын, есепті тоқсаннан кейінгі айдың 15-күніне дейін Қазақстан Республикасының Үкіметіне Кешенді жоспардың орындалу барысы туралы жиынтық ақпарат беруді қамтамасыз етсін.»; көрсетiлген өкiммен бекiтiлген Дүниежүзілік Банктің «Doing Business» рейтингісі индикаторларын жақсарту жөніндегі шаралардың 2013 жылға арналған кешенді жоспарында : 4-бағанда: реттік нөмiрлерi 2, 3, 4, 7, 20, 22, 27, 28-жолдар мынадай редакцияда жазылсын: «ӨДМ-ге ақпарат»; реттік нөмiрлерi 12, 13-жолдар мынадай редакцияда жазылсын: «Қазақстан Республикасының Үкіметіне ақпарат»; реттік нөмiрлерi 24, 25-жолдар мынадай редакцияда жазылсын: «ЭБЖМ-ге ақпарат»; реттiк нөмiрi 26-жол мынадай редакцияда жазылсын: «ЭБЖМ-ге ақпарат»; 5-бағанда: реттік нөмiрлерi 1, 5, 10, 11, 14-жолдардағы «ЭДСМ» деген аббревиатура «ӨДМ» деген аббревиатурамен ауыстырылсын; реттік нөмiрлерi 10, 11-жолдардағы «ҚТҮКШІА» деген аббревиатура алынып тасталсын; реттiк нөмiрi 12-жолдағы «ЖРА» деген аббревиатура алынып тасталсын; реттік нөмiрлерi 12, 13-жолдардағы «ҚТҮКШІА» деген аббревиатура «ӨДМ» деген аббревиатурамен ауыстырылсын; реттiк нөмiрi 26-жол мынадай редакцияда жазылсын: «Қаржыминi, ККМ, халықаралық сауданы мемлекеттік реттеуге тартылған мемлекеттік органдар»; ескертпеде: аббревиатуралардың толық жазылуында : мына: «ҚТКШІА – Қазақстан Республикасы Құрылыс және тұрғын үй-коммуналдық шаруашылық істері агенттігі» «ЖРА – Қазақстан Республикасы Жер ресурстарын басқару агенттігі» деген жолдар алынып тасталсын; «ЭДСМ – Қазақстан Республикасы Экономикалық даму және сауда министрлiгi» деген жол мынадай редакцияда жазылсын: «ЭБЖМ – Қазақстан Республикасы экономика және бюджеттік жоспарлау министрлігі»; мынадай мазмұндағы жолмен толықтырылсын: «ӨДМ – Қазақстан Республикасы Өңірлік даму министрлігі».

Премьер-Министр                                      С. Ахметов

