ЗҚАИ-ның ескертпесі! Осы бұйрықтың қолданысқа енгізілу тәртібін 4 т. қараңыз.

Мен, Нұр-Сұлтан қаласының Бас мемлекеттік санитариялық дәрігері С. С. Бейсенова, "Халық денсаулығы және денсаулық сақтау жүйесі туралы" Қазақстан Республикасы Кодексінің 9 , 36 , 102 , 104 , 107-баптарына , Қазақстан Республикасы Денсаулық сақтау министрінің 2020 жылғы 21 желтоқсандағы № ҚР ДСМ -293/2020 "Шектеу іс-шараларын, оның ішінде карантинді жүзеге асыру қағидаларын және пайда болу және таралу қаупі төнген кезде шектеу іс-шаралары, оның ішінде карантин енгізілетін инфекциялық аурулардың тізбесін бекіту туралы" бұйрығына , "Қазақстан Республикасының халқы арасында коронавирустық инфекция ауруларының алдын алу жөніндегі шараларды одан әрі күшейту туралы" Қазақстан Республикасының Бас мемлекеттік санитариялық дәрігерінің 2020 жылғы 25 желтоқсандағы № 67 қаулысына, Қазақстан Республикасының Бас мемлекеттік санитариялық дәрігерінің 2020 жылғы 25 желтоқсандағы "Шектеу карантиндік шаралары және оларды кезең-кезеңімен жеңілдету туралы" № 68 қаулысына сәйкес, тұрғындар арасында коронавирустық инфекцияның тіркелуінің төмендеуін ескере отырып, ҚАУЛЫ ЕТЕМІН:

1. "Нұр-Сұлтан қаласындағы шектеу және карантиндік шаралары туралы" Нұр - Сұлтан қаласының Бас мемлекеттік санитариялық дәрігерінің 2020 жылғы 26 ақпаныңдағы № 6 қаулысына келесі өзгерістер мен толықтырулар енгізілсін:

1.1. 3.27-тармақшасын өзгертіп және мынадай редакцияда жазылсын "қоғамдық тамақтану объектілерінің жұмысын (мейрамханалар, дәмханалар, барлар, асханалар) орналасқан жеріне қарамастан, ғимараттардың ішінде толтырылуы 50%-ға дейін, бірақ 50 орыннан аспайтын шарттарды сақтаған жағдайда, бір үстелде 4-6 адамнан аспайтын отыру мен көрші үстелдердің шеткі орындары арасында кемінде 2 метр әлеуметтік қашықтықты сақтай отырып, күшейтілген санитариялық-эпидемияға қарсы, санитариялық-профилактикалық іс-шараларды сақтай отырып, жұмыс және демалыс күндері жұмыс кестесін сағат 7:00-ден 24:00-ге дейін, тамақты жеткізу және алып кету жұмыстарын штаттық режимде белгілей отырып ұйымдастыру. Бұл ретте ұжымдық, салтанатты, отбасылық, еске алу (банкеттер, үйлену тойлары, мерейтойлар, еске алу) және басқа да бұқаралық іс-шараларды өткізуге қатаң тыйым салынады".

1.2. 3.58-тармақшасын өзгертіп және мынадай редакцияда жазылсын "орналасқан жеріне қарамастан, ас үйдің дайын тағамдарды жеткізу және алып кетуге жұмысын қоспағанда, фудкорт, банкет және салтанатты залдардың жұмысына тыйым салу".

2. Нұр-Сұлтан қаласының ішкі саясат басқармасы:

2.1. қоғам мен мемлекеттің, адамның қауіпсіздігін қамтамасыз етуге бағытталған қабылданатын шешімдердің маңыздылығы мен өмірлік қажеттілігін түсіндіру, қабылданатын шаралар туралы бұқаралық ақпарат құралдарында, әлеуметтік желілерде және мессенджерлерде ақпараттық сүйемелдеу жүргізуді қамтамасыз етсін;

2.2. осы Қаулыны барлық мүдделі мемлекеттік органдардың, ұйымдардың, кәсіпкерлік субъектілерінің және қала тұрғындарының назарына жеткізсін.

3. Нұр-Сұлтан қаласының санитариялық-эпидемиологиялық бақылау департаментінің аудандық басқармалары, Нұр-Сұлтан қаласының полиция департаменті, Нұр-Сұлтан қаласының аудандық әкімдіктері осы Қаулының орындалуына күшейтілген бақылауды қамтамасыз етсін.

4. Осы қаулы 2021 жылдың 1 наурызынан бастап күшіне енеді.


Нұр-Сұлтан қаласыныңБас мемлекеттіксанитарлық дәрігері	|	С.С. Бейсенова


