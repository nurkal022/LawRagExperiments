Қазақстан Республикасының Үкіметі ҚАУЛЫ ЕТЕДІ :

1. "Мемлекеттік кепілдікпен берілетін мемлекеттік емес қарыздардың қаражаты есебінен қаржыландыру ұсынылатын инвестициялық жобалардың 2019 жылға арналған тізбесін бекіту туралы" Қазақстан Республикасы Үкіметінің 2019 жылғы 28 мамырдағы № 327 қаулысына мынадай толықтыру енгізілсін:

көрсетілген қаулымен бекітілген мемлекеттік кепілдікпен берілетін мемлекеттік емес қарыздардың қаражаты есебінен қаржыландыруға ұсынылатын инвестициялық жобалардың 2019 жылға арналған тізбесі :

мынадай мазмұндағы реттік нөмірі 2-жолмен толықтырылсын:

"


2	|	"Астана қаласының жаңа көлік жүйесі. LRT (әуежайдан жаңа теміржол вокзалына дейінгі учаске)"	|	698 559 957 мың теңге (1 887 999 883 АҚШ долларына балама)	|	2016 -2020	|	1 600 000 000 АҚШ долларына дейінгі балама	|	"Астана LRT" жауапкершілігі шектеулі серіктестігі	|	Бағалы қағаздардың ішкі нарығындағы инвесторлар

".

2. Осы қаулы 2019 жылғы 15 маусымнан бастап қолданысқа енгізіледі және ресми жариялануға тиіс.


Қазақстан Республикасының
Премьер-Министрі	|	А. Мамин


