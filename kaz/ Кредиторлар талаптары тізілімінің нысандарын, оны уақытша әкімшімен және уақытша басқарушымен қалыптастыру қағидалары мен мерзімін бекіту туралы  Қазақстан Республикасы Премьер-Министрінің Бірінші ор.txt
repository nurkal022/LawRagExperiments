ЗҚАИ-ның ескертпесі! Осы бұйрықтың қолданысқа енгізілу тәртібін 3 т . қараңыз.

БҰЙЫРАМЫН:

"Кредиторлар талаптары тізілімінің нысандарын, оны уақытша әкімшімен және уақытша басқарушымен қалыптастыру қағидалары мен мерзімін бекіту туралы" Қазақстан Республикасы Премьер-Министрінің бірінші орынбасары – Қазақстан Республикасы Қаржы министрінің 2020 жылғы 5 мамырдағы № 456 бұйрығына (Нормативтік құқықтық актілердің мемлекеттік тіркеу тізілімінде № 20592 болып тіркелген) мынадай өзгерістер енгізілсін:

преамбула мынадай редакцияда жазылсын:

"Оңалту және банкроттық туралы" Қазақстан Республикасы Заңының 72-бабының 7-тармағына және 90-бабының 1-тармағына сәйкес БҰЙЫРАМЫН: ";

1-тармақтың 4) тармақшасы алып тасталсын;

көрсетілген бұйрықпен бекітілген Кредиторлар талаптары тізілімін уақытша әкімшімен және уақытша басқарушымен қалыптастыру қағидалары мен мерзімінде:

1-тармақ мынадай редакцияда жазылсын:

"1. Осы кредиторлар талаптарының тізілімін уақытша әкімшімен және уақытша басқарушымен қалыптастыру қағидалары мен мерзімі (бұдан әрі – Қағидалар) "Оңалту және банкроттық туралы" Қазақстан Республикасы Заңының (бұдан әрі – Заң) 72-бабының 7-тармағына және 90-бабы 1-тармағына сәйкес әзірленді және оңалту рәсімі мен банкроттық рәсімінде уақытша әкімшімен және уақытша басқарушымен кредиторлар талаптарының тізілімін (бұдан әрі – тізілім) қалыптастыру тәртібін айқындайды.";

16-тармақтың екінші бөлігіне орыс тілінде өзгерістер енгізіледі, қазақ тілінде өзгеріссіз;

19-тармақ мынадай редакцияда жазылсын:

"19. Кепілмен қамтамасыз етілген міндеттеме бойынша талап сомасын айқындау кезінде Қазақстан Республикасының Азаматтық кодексіне , "Жылжымайтын мүлікке құқықтарды мемлекеттік тіркеу туралы" Қазақстан Республикасының Заңына , "Жылжымалы мүлік кепілін тіркеу туралы" Қазақстан Республикасының Заңына және "Міндетті мемлекеттік тіркеуге жатпайтын жылжымалы мүлік кепілін тіркеу туралы нұсқаулықты бекіту туралы" Қазақстан Республикасы Әділет министрінің 1999 жылғы 22 ақпандағы № 14 бұйрығына (Нормативті құқықтық актілерді мемлекеттік тіркеу тізілімінде 2015 жылғы 13 мамырда № 913 болып тіркелген) сәйкес ресімделген кепілмен қамтамасыз етілген бөлігіндегі міндеттеме бойынша берешек ескеріледі.";

53-тармақ мынадай редакцияда жазылсын:

"53. Оңалтылатын немесе таратылатын астық қабылдау кәсіпорнының тізілімін қалыптастыру осы Қағидаларға сәйкес "Астық туралы" Қазақстан Республикасының Заңының ерекшеліктерін ескере отырып жүзеге асырылады.";

54-тармақ алып тасталсын.

2. Қазақстан Республикасы Қаржы министрлігінің Мемлекеттік кірістер комитеті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасының Әділет министрлігінде мемлекеттік тіркелуін;

2) осы бұйрықтың Қазақстан Республикасы Қаржы министрлігінің интернет-ресурсында орналастырылуын;

3) осы бұйрық Қазақстан Республикасының Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметтерді Қазақстан Республикасы Қаржы министрлігінің Заң қызметі департаментіне ұсынуды қамтамасыз етсін.

3. Осы бұйрық 2022 жылғы 1 қаңтардан бастап қолданысқа енгізілетін осы бұйрықтың 1-тармағының төртінші және он төртінші абзацтарын қоспағанда, алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңҚаржы министрі	|	Е. Жамаубаев


