"Қазақстан Республикасының Ұлттық Банкі туралы" Қазақстан Республикасы Заңының 15-бабы екінші бөлігінің 61) тармақшасына , "Мемлекеттік статистика туралы" Қазақстан Республикасы Заңының 16-бабы 3-тармағының 2) тармақшасына және "Валюталық реттеу және валюталық бақылау туралы" Қазақстан Республикасы Заңының 5-бабы 4-тармағының 5) тармақшасына сәйкес Қазақстан Республикасы Ұлттық Банкінің Басқармасы ҚАУЛЫ ЕТЕДІ:

1. "Шетелдік қаржылық емес ұйымдардың Қазақстан Республикасында қызметін жүзеге асыратын филиалдарының (өкілдіктерінің) ақпарат ұсыну қағидаларын бекіту туралы" Қазақстан Республикасы Ұлттық Банкі Басқармасының 2019 жылғы 30 наурыздағы № 41 қаулысына (Нормативтік құқықтық актілерді мемлекеттік тіркеу тізілімінде № 18509 болып тіркелген) мынадай өзгерістер мен толықтырулар енгізілсін:

көрсетілген қаулымен бекітілген Шетелдік қаржылық емес ұйымдардың Қазақстан Республикасында қызметін жүзеге асыратын филиалдарының (өкілдіктерінің) ақпарат ұсыну қағидаларында :

7-тармақтың 4) тармақшасы мынадай редакцияда жазылсын:

"4) Қағидаларға 5-қосымшаға сәйкес нысан бойынша өнімді бөлу туралы келісім бойынша зияндарды өтеу және пайданы бөлу туралы есепті – есепті тоқсаннан кейінгі бірінші айдың жиырма бесіне дейін (қоса алғанда) тоқсан сайын ұсынады.";

мынадай мазмұндағы 9-1-тармақпен толықтырылсын:

"9-1. Филиалдардың (өкілдіктердің) тізіміне енгізілген филиал (өкілдік) Ұлттық Банктің сұратуы бойынша сұратуда көрсетілген нысан бойынша және мерзімде жобаны іске асыру, қаржыландыру және қаржыландыруды қайтару, өзге де қаржы-өндірістік көрсеткіштер туралы болжамды ақпаратты өтініште көрсетілген нысанда және мерзімде ұсынады.";

11-тармақ мынадай редакцияда жазылсын:

"11. Филиал (өкілдік) Қағидалардың 4-тармағының екінші бөлігінде көрсетілген қызмет түрлерін жүзеге асыру тоқтатылған, әділет органдарында есептік тіркеуден шығарылған, жобаны іске асыру аяқталған және/немесе Қағидаларға 3-қосымшаға сәйкес нысан бойынша Қазақстан Республикасында жобаларды іске асыру туралы есептерден алынатын көрсеткіштер серпіні қатарынан төрт тоқсан ішінде төмендеген кезде филиалдардың (өкілдіктердің) тізімінен алып тасталады.";

1-қосымшада :

әкімшілік деректер нысанының титулдық парағы осы қаулыға 1-қосымшаға сәйкес редакцияда жазылсын;

2-қосымшада :

әкімшілік деректер нысанының титулдық парағы осы қаулыға 2-қосымшаға сәйкес редакцияда жазылсын;

3-қосымшада :

әкімшілік деректер нысанының титулдық парағы осы қаулыға 3-қосымшаға сәйкес редакцияда жазылсын;

әкімшілік деректерді жинау нысаны осы қаулыға 4-қосымшаға сәйкес "6-бөлік. Филиалды (өкілдікті) қаржыландыру" кестесімен толықтырылсын;

әкімшілік деректер нысанын толтыру бойынша түсіндірмеде:

мынадай мазмұндағы 19-1-тармақпен толықтырылсын:

"19-1. 6-бөлікте Қазақстан Республикасында филиал (өкілдік) құрған шетелдік қаржылық емес ұйымнан алынған және есепті кезеңде оған қайтарылған қаржыландырудың нақты көлемі көрсетіледі.";

4-қосымшада :

әкімшілік деректер нысанының титулдық парағы осы қаулыға 5-қосымшаға сәйкес редакцияда жазылсын;

5-қосымша осы қаулыға 6-қосымшаға сәйкес редакцияда жазылсын.

2. Төлем балансы департаменті (А.Б. Өскенбаев) Қазақстан Республикасының заңнамасында белгіленген тәртіппен:

1) Заң департаментімен (А.С. Касенов) бірлесіп осы қаулыны Қазақстан Республикасының Әділет министрлігінде мемлекеттік тіркеуді;

2) осы қаулыны ресми жарияланғаннан кейін Қазақстан Республикасы Ұлттық Банкінің ресми интернет-ресурсына орналастыруды;

3) осы қаулы мемлекеттік тіркелгеннен кейін он жұмыс күні ішінде Заң департаментіне осы қаулының осы тармағының 2) тармақшасында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы қаулының орындалуын бақылау Қазақстан Республикасы Ұлттық Банкі Төрағасының орынбасары А.М. Баймағамбетовке жүктелсін.

4. Осы қаулы алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыҰлттық Банкі БасқармасыныңТөрағасы	|	Г. Пирматов
КЕЛІСІЛДІҚазақстан РеспубликасыныңҚаржы министрлігі
КЕЛІСІЛДІҚазақстан РеспубликасыныңСыртқы істер министрлігі
КЕЛІСІЛДІҚазақстан РеспубликасыСтратегиялық жоспарлаужәне реформалар агенттігініңҰлттық статистика бюросы
КЕЛІСІЛДІҚазақстан РеспубликасыныңЭнергетика министрлігі



	|	2022 жылғы 28 ақпандағы№ 12 Қаулыға1-қосымшаШетелдік қаржылық емесұйымдардыңҚазақстан Республикасындақызметін жүзеге асыратынфилиалдарының (өкілдіктерінің)ақпарат ұсыну қағидаларына1-қосымша

Әкімшілік деректерді жинауға арналған нысан
Қайда ұсынылады: Қазақстан Республикасында қызметін бір жылдан астам жүзеге асыратын шетелдік қаржылық емес ұйымның филиалы (өкілдігі) орналасқан орны бойынша Қазақстан Республикасы Ұлттық Банкінің аумақтық филиалына

Әкімшілік деректердің нысаны www.nationalbank.kz интернет-ресурсында орналастырылған

Шетелдік қаржылық емес ұйымның филиалы (өкілдігі) туралы есеп
Әкімшілік деректер нысанының индексі: VM_BI_1

Кезеңділігі: Қазақстан Республикасы Ұлттық Банкі аумақтық филиалының сұратуы бойынша біржолғы

Есепті кезең: _________ жыл үшін

Есепті ұсынатын тұлғалар тобы: Қазақстан Республикасында қызметін бір жылдан астам жүзеге асыратын шетелдік қаржылық емес ұйымның филиалы (өкілдігі)

Әкімшілік деректер нысанын ұсыну мерзімі: Қазақстан Республикасы Ұлттық Банкі аумақтық филиалының сұратуын алған күннен бастап он жұмыс күнінен кешіктірмей


	|	2022 жылғы 28 ақпандағы№ 12 Қаулыға2-қосымшаШетелдік қаржылық емесұйымдардыңҚазақстан Республикасындақызметін жүзеге асыратынфилиалдарының (өкілдіктерінің)ақпарат ұсыну қағидаларына2-қосымша

Әкімшілік деректерді жинауға арналған нысан
Қайда ұсынылады: Қазақстан Республикасында қызметін бір жылдан астам жүзеге асыратын шетелдік қаржылық емес ұйымның филиалы (өкілдігі) орналасқан орны бойынша Қазақстан Республикасы Ұлттық Банкінің аумақтық филиалына

Әкімшілік деректердің нысаны www.nationalbank.kz интернет-ресурсында орналастырылған

Қазақстан Республикасында жүзеге асырылатын жобалар туралы есеп
Әкімшілік деректер нысанының индексі: VM_P_2

Кезеңділігі: жыл сайын

Есепті кезең: _________ жыл үшін

Есепті ұсынатын тұлғалар тобы: өнімді бөлу туралы келісім бойынша оператор болып табылатын, Шетелдік қаржылық емес ұйымдардың Қазақстан Республикасында қызметін жүзеге асыратын филиалдарының (өкілдіктерінің) ақпарат ұсыну қағидаларының 5-тармағына сәйкес қалыптастырылатын филиалдардың (өкілдіктердің) тізіміне енгізілген шетелдік қаржылық емес ұйымның филиалы (өкілдігі)

Әкімшілік деректер нысанын ұсыну мерзімі: ағымдағы жылғы бесінші сәуірге дейін (қоса алғанда)


	|	2022 жылғы 28 ақпандағы№ 12 Қаулыға3-қосымшаШетелдік қаржылық емесұйымдардыңҚазақстан Республикасындақызметін жүзеге асыратынфилиалдарының (өкілдіктерінің)ақпарат ұсыну қағидаларына3-қосымша

Әкімшілік деректерді жинауға арналған нысан
Қайда ұсынылады: Қазақстан Республикасында қызметін бір жылдан астам жүзеге асыратын шетелдік қаржылық емес ұйымның филиалы (өкілдігі) орналасқан орны бойынша Қазақстан Республикасы Ұлттық Банкінің аумақтық филиалына

Әкімшілік деректердің нысаны www.nationalbank.kz интернет-ресурсында орналастырылған

Қазақстан Республикасында жобаларды іске асыру туралы есеп
Әкімшілік деректер нысанының индексі: VM_PR_3

Кезеңділігі: тоқсан сайын

Есепті кезең: 20____ жылғы _____ тоқсан үшін

Есепті ұсынатын тұлғалар тобы: Шетелдік қаржылық емес ұйымдардың Қазақстан Республикасында қызметін жүзеге асыратын филиалдарының (өкілдіктерінің) ақпарат ұсыну қағидаларының 5-тармағына сәйкес қалыптастырылатын филиалдардың (өкілдіктердің) тізіміне енгізілген шетелдік қаржылық емес ұйымның филиалы (өкілдігі)

Әкімшілік деректер нысанын ұсыну мерзімі: есепті тоқсаннан кейінгі бірінші айдың жиырмасына (қоса алғанда) дейін


	|	2022 жылғы 28 ақпандағы№ 12 Қаулыға4-қосымша

6-бөлік. Филиалды (өкілдікті) қаржыландыру
мың АҚШ долларымен


Жол коды	|	Көрсеткіш атауы	|	Сомасы
10	|	Есепті кезеңде Қазақстан Республикасында филиал (өкілдік) құрған шетелдік қаржылық емес ұйым берген қаржыландыру	|	
20	|	Қазақстан Республикасында филиал (өкілдік) құрған шетелдік қаржылық емес ұйым ұсынған қаржыландыруды қайтару	|	


	|	2022 жылғы 28 ақпандағы№ 12 Қаулыға5-қосымшаШетелдік қаржылық емесұйымдардыңҚазақстан Республикасындақызметін жүзеге асыратынфилиалдарының (өкілдіктерінің)ақпарат ұсыну қағидаларына4-қосымша

Әкімшілік деректерді жинауға арналған нысан
Қайда ұсынылады: Қазақстан Республикасында қызметін бір жылдан астам жүзеге асыратын шетелдік қаржылық емес ұйымның филиалы (өкілдігі) орналасқан орны бойынша Қазақстан Республикасы Ұлттық Банкінің аумақтық филиалына

Әкімшілік деректердің нысаны www.nationalbank.kz интернет-ресурсында орналастырылған

Шетел банктеріндегі банктік шоттардағы ақша қозғалысы туралы есеп
Әкімшілік деректер нысанының индексі: VM_MF_4

Кезеңділігі: тоқсан сайын

Есепті кезең: 20____ жылғы _____ тоқсан үшін

Есепті ұсынатын тұлғалар тобы: Шетелдік қаржылық емес ұйымдардың Қазақстан Республикасында қызметін жүзеге асыратын филиалдарының (өкілдіктерінің) ақпарат ұсыну қағидаларының 5-тармағына сәйкес қалыптастырылатын филиалдардың (өкілдіктердің) тізіміне енгізілген шетелдік қаржылық емес ұйымның филиалы (өкілдігі)

Әкімшілік деректер нысанын ұсыну мерзімі: есепті тоқсаннан кейінгі бірінші айдың жиырмасына (қоса алғанда) дейін


	|	2022 жылғы 28 ақпандағы№ 12 Қаулыға6-қосымшаШетелдік қаржылық емесұйымдардыңҚазақстан Республикасындақызметін жүзеге асыратынфилиалдарының (өкілдіктерінің)ақпарат ұсыну қағидаларына5-қосымша

Әкімшілік деректерді жинауға арналған нысан
Қайда ұсынылады: Қазақстан Республикасында қызметін бір жылдан астам жүзеге асыратын шетелдік қаржылық емес ұйымның филиалы (өкілдігі) орналасқан орны бойынша Қазақстан Республикасы Ұлттық Банкінің аумақтық филиалына

Әкімшілік деректердің нысаны www.nationalbank.kz интернет-ресурсында орналастырылған

Өнімді бөлу туралы келісім бойынша зияндарды өтеу және пайданы бөлу туралы есеп
Әкімшілік деректер нысанының индексі: VM_SRP_5

Кезеңділігі: тоқсан сайын

Есепті кезең: 20____ жылғы _____ тоқсан үшін

Есепті ұсынатын тұлғалар тобы: өнімді бөлу туралы келісім бойынша оператор болып табылатын, Шетелдік қаржылық емес ұйымдардың Қазақстан Республикасында қызметін жүзеге асыратын филиалдарының (өкілдіктерінің) ақпарат ұсыну қағидаларының 5-тармағына сәйкес қалыптастырылатын филиалдардың (өкілдіктердің) тізіміне енгізілген шетелдік қаржылық емес ұйымның филиалы (өкілдігі).

Әкімшілік деректер нысанын ұсыну мерзімі: есепті тоқсаннан кейінгі бірінші айдың жиырма бесіне (қоса алғанда) дейін.

Нысан

______________________________________________________________________________ өнімді бөлу туралы келісім шеңберіндегі жобаның атауы ______________________________________________________________________________ Қазақстан Республикасында қызметін бір жылдан астам жүзеге асыратын шетелдік қаржылық емес ұйым филиалының (өкілдігінің) атауы Бизнес-сәйкестендіру нөмірі _________________________________

Америка Құрама Штаттарының мың долларымен


Жолдар коды	|	Көрсеткіш атауы	|	Барлығы	|	Қазақстан Республикасының үлесі	|	оның ішінде мердігерлік компаниялар
резиденттер	|	бейрезиденттер
Мердігерлік компанияның атауы
	|		|		|		|	
100	|	Мердігерлік компанияның өнімді бөлу туралы келісімдегі (бұдан әрі - ӨБК) үлесі, %	|		|		|		|		|		|		|	
200	|	Есепті кезеңдегі операциялар	|	х	|		|	х	|	х	|	х	|	х	|	х
300	|	ӨБК бойынша шығындар	|	х	|		|	х	|	х	|	х	|	х	|	х
310	|	өтелмейтін	|		|		|		|		|		|		|	
320	|	өтелетін	|		|		|		|		|		|		|	
330	|	басқалар	|		|		|		|		|		|		|	
400	|	ӨБК бойынша кіріс	|	х	|		|	х	|	х	|	х	|	х	|	х
410	|	есептелген аплифт	|		|		|		|		|		|		|	
420	|	төленген аплифт	|		|		|		|		|		|		|	
430	|	басқалар	|		|		|		|		|		|		|	
500	|	Өнімді бөлу - мердігерлік компанияның үлесі	|	х	|		|	х	|	х	|	х	|	х	|	х
510	|	кост-ойл	|		|		|		|		|		|		|	
520	|	профит-ойл	|		|		|		|		|		|		|	
600	|	ӨБК бойынша түзетулер	|		|		|		|		|		|		|	
610	|	өтелмейтін шығындарға	|	х	|	х	|	х	|	х	|	х	|	х	|	х
620	|	өтелетін шығындарға	|		|		|		|		|		|		|	
630	|	аплифтке	|		|		|		|		|		|		|	
640	|	басқаларға	|		|		|		|		|		|		|	
700	|	Баланстық позициялар (жинақталған қорлар)	|	х	|		|	х	|	х	|	х	|	х	|	х
710	|	Кезең басындағы	|	х	|		|	х	|	х	|	х	|	х	|	х
711	|	өтелмейтін шығындар	|		|		|		|		|		|		|	
712	|	өтелетін шығындар	|		|		|		|		|		|		|	
713	|	есептелген, бірақ төленбеген аплифт	|		|		|		|		|		|		|	
714	|	басқалар	|		|		|		|		|		|		|	
720	|	Кезең соңындағы	|	х	|		|	х	|	х	|	х	|	х	|	х
721	|	өтелмейтін шығындар	|		|		|		|		|		|		|	
722	|	өтелетін шығындар	|		|		|		|		|		|		|	
723	|	есептелген, бірақ төленбеген аплифт	|		|		|		|		|		|		|	
724	|	басқалар	|		|		|		|		|		|		|	

Ескертпе: _______________________________________________

Бас бухгалтер (ол болмаған кезеңде - оның орнындағы адам)

__________ ____________________________________

(қолы) тегі, аты, әкесінің аты (бар болса)

Орындаушы

________ ____________________________________ телефоны ________

(қолы) тегі, аты, әкесінің аты (бар болса)

20____жылғы "______"_____________


	|	"Өнімді бөлу туралы келісімбойынша зияндарды өтеу жәнепайданы бөлу туралы есеп"әкімшілік деректердіжинауға арналған нысанғақосымша

"Өнімді бөлу туралы келісім бойынша зияндарды өтеу және пайданы бөлу туралы есеп" әкімшілік деректерді жинауға арналған  нысанын толтыру бойынша түсіндірме
1-тарау. Жалпы ережелер
1. Осы түсіндірме "Өнімді бөлу туралы келісім бойынша зияндарды өтеу және пайданы бөлу туралы есеп" әкімшілік деректерді жинауға арналған нысанын (бұдан әрі – Нысан) толтыру бойынша талаптарды айқындайды.

2. Нысан "Валюталық реттеу және валюталық бақылау туралы" Қазақстан Республикасы Заңының 17-бабына сәйкес әзірленді.

3. Нысанға бас бухгалтер (ол болмаған кезеңде – оның орнындағы адам), орындаушы қол қояды.

4. Нысан қағаз тасымалдағышта не электрондық түрде ұсынылады.

2-тарау. Нысанды толтыру
5. Нысанды толтыру үшін мынадай ұғымдар пайдаланылады:

1) аплифт – шығындардың өтелмеген бөлігіне есептелген (төленген) пайыз;

2) кост-ойл – орны толтырылатын мұнай-газ шикізаты;

3) мердігерлік компания – мердігердің құрамына кіретін өнімді бөлу туралы келісімнің (бұдан әрі – ӨБК) қатысушысы;

4) профит-ойл – табысты мұнай-газ шикізаты.

6. Нысанды жобалар жөніндегі операторлар Қазақстан Республикасының аумағындағы ӨБК шеңберіндегі жобалар бойынша мердігерлік компаниялардың атаулары мен олардың резиденттігі бөлігінде ұсынады.

7. 100-жолда мердігерлік компанияның ӨБК-тегі үлесі пайызбен көрсетіледі. Барлық қалған көрсеткіштер Америка Құрама Штаттарының (бұдан әрі – АҚШ) мың долларымен көрсетіледі.

8. Егер көрсеткіш валютасы АҚШ долларынан ерекшеленетін болса, есепті кезеңдегі (310, 320, 330, 410, 420, 430, 510 және 520 кодтары бар жолдар) операциялар үшін соманың баламасы операция жүргізген күнгі валюталардың нарықтық айырбастау бағамы пайдаланыла отырып есептеледі.

9. Кезең басындағы (711, 712, 713 және 714 кодтары бар жолдар) қалдықтардың көрсеткіштері үшін АҚШ долларындағы соманың баламасы алдыңғы кезеңнің соңындағы валюталардың нарықтық айырбастау бағамы пайдаланыла отырып есептеледі. Бұл ретте кезең басындағы қалдықтар алдыңғы кезеңнің соңындағы қалдықтармен сәйкес келуі тиіс.

10. Кезең соңындағы (721, 722, 723 және 724 кодтары бар жолдар) қалдықтардың көрсеткіштері үшін АҚШ долларындағы соманың баламасы кезеңнің соңындағы валюталардың нарықтық айырбастау бағамы пайдаланыла отырып есептеледі.

11. 510 және 520-жолдарда нөлдік мәндер ұсынылған жағдайда, ескертпеде есепті кезеңде өнімді өткізудің орташа бағасы көрсетіле отырып, заттай көріністегі кост-ойл және профит-ойл көлемдері көрсетіледі.

12. Есепті кезең үшін ақпарат болмаған жағдайда, Нысан нөлдік мәндермен ұсынылады.

13. Нысанға түзетулер (өзгерістер, толықтырулар) бухгалтерлік құжаттарға және (немесе) ӨБК жөніндегі есептерге өзгерістер енгізілуіне қарай енгізіледі.

