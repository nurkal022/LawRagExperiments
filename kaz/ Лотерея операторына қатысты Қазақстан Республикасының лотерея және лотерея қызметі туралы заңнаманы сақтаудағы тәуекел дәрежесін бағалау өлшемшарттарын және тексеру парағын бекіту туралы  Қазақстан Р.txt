БҰЙЫРАМЫЗ:

1. Қазақстан Республикасы Мәдениет және спорт министрінің 2016 жылғы 29 маусымдағы № 195 және Қазақстан Республикасы Ұлттық экономика министрінің 2016 жылғы 18 шілдедегі № 323 бірлескен бұйрығына . "Лотерея операторына қатысты Қазақстан Республикасының лотереялар және лотерея қызметі туралы заңнамасының сақталуына тәуекел дәрежесін бағалау өлшемшарттарын және тексеру парағын бекіту туралы " (Нормативтік құқықтық актілерді мемлекеттік тіркеу тізілімінде № 14142 болып тіркелген) мынадай өзгерістер мен толықтырулар енгізілсін:

көрсетілген бірлескен бұйрықпен бекітілген Лотерея және лотерея қызметінің операторына арналған Қазақстан Республикасының лотерея және лотерея қызметі туралы заңнаманы сақтаудағы тәуекел дәрежесін бағалаудың өлшемшарттарында :

2-тармақта :

мынадай мазмұндағы 1-1) тармақшамен толықтырылсын:

"1-1) балл – тәуекелді есептеудің сандық өлшемі;";

мынадай мазмұндағы 2-1) тармақшамен толықтырылсын:

"2-1) деректерді қалыпқа келтіру – әртүрлі шәкілдерде өлшенген мәндерді шартты түрде жалпы шәкілге келтіруді көздейтін статистикалық рәсім;";

мынадай мазмұндағы 11) тармақшамен толықтырылсын:

"11) іріктеме жиынтық (іріктеме) – Кодекстің 143-бабының 2-тармағына сәйкес мемлекеттік бақылаудың нақты саласында бақылау субъектілерінің (объектілерінің) біртекті тобына жатқызылатын бағаланатын субъектілердің (объектілердің) тізбесі.";

7-тармақ мынадай редакцияда жазылсын:

"7. Бақылау субъектісіне (объектісіне) бару арқылы профилактикалық бақылауды жүзеге асыру кезінде тәуекелдерді басқару мақсаттары үшін бақылау субъектілерін (объектілерін) профилактикалық бақылау жүргізу үшін тәуекел дәрежесін бағалау өлшемшарттары бірнеше кезеңмен жүзеге асырылатын объективті және субъективті өлшемшарттарды айқындау (Шешімдерді мультиөлшемшартты талдау) арқылы қалыптастырылады.

Бірінші кезеңде бақылау субъектілер (объектілер) объективті өлшемшарттар бойынша мынадай тәуекел дәрежелерінің біріне жатады:

1) жоғары тәуекел;

2) орташа тәуекел;

3) төмен тәуекел.

Жоғары және орташа тәуекел дәрежесіне жатқызылған бақылау субъекті (объекті) үшін бақылау субъектісіне (объектісіне) бару арқылы профилактикалық бақылау және жоспардан тыс тексеру жүргізіледі.

Тәуекелдің төмен дәрежесіне жатқызылған бақылау субъекті (объекті) үшін жоспардан тыс тексеру жүргізіледі.

Екінші кезеңде субъективті критерийлер бойынша бақылау субъектісі (объектісі) мынадай тәуекел дәрежелерінің біріне жатады:

1) жоғары тәуекел;

2) орташа тәуекел;

3) төмен тәуекел.";

8-тармақ мынадай редакцияда жазылсын:

"8. Қолданылатын ақпарат көздерінің басымдығын және осы Қағидалардың 3-тарауында айқындалған субъективті өлшемшарттар бойынша тәуекел дәрежесінің көрсеткішін есептеу тәртібіне сәйкес субъективті өлшемшарттар көрсеткішінің маңыздылығын негізге ала отырып, субъективті өлшемшарттар бойынша тәуекел дәрежесінің көрсеткіші 0-ден 100-ге дейінгі шәкіл бойынша есептеледі.

Тәуекел дәрежесінің көрсеткіштері бойынша бақылау субъектісі (объектісі) мыналарға:

1) тәуекел дәрежесінің көрсеткіші 71-ден 100-ді қоса алғанға дейін болған кезде – тәуекелдің жоғары дәрежесіне;

2) тәуекел дәрежесінің көрсеткіші 31-ден 70-ті қоса алғанға дейін болған кезде – тәуекелдің орташа дәрежесіне;

3) тәуекел дәрежесінің көрсеткіші 0-ден 30-ты қоса алғанға дейін болған кезде – тәуекелдің төмен дәрежесіне жатқызылады.";

13-тармақ мынадай редакцияда жазылсын:

"13. Деректер базасын қалыптастыру және ақпарат жинау Қазақстан Республикасының заңнамасын бұзатын бақылау субъектісін (объектісін) анықтау үшін қажет.

Ақпаратты жинау және өңдеу процестері толық көлемде автоматтандырылады және алынған деректердің дұрыстығын тексеруге мүмкіндік береді.

Субъективті өлшемшарттардың тәуекел дәрежесін бағалау үшін мынадай ақпарат көздері пайдаланылады:

1) бақылау субъектіге (объектіге) алдыңғы жоспардан тыс тексерулер мен бару арқылы профилактикалық бақылаудың нәтижелері;

2) бақылау субъектісіне (объектісіне) бармай профилактикалық бақылау нәтижелері (бақылау субъектісіне (объектісіне) бармай профилактикалық бақылау қорытындылары бойынша берілген қорытынды құжаттар).";

3-тараудың тақырыбы мынадай редакцияда жазылсын:

"3-тарау. Субъективті өлшемшарттар бойынша тәуекел дәрежесін есептеу тәртібі";

16-тармақ мынадай редакцияда жазылсын:

"16. Осы Өлшемшарттардың 8-тармағына сәйкес бақылау субъектісін тәуекел дәрежесіне жатқызу үшін тәуекел дәрежесінің көрсеткішін есептеудің мынадай тәртібі қолданылады.

Мемлекеттік орган осы Өлшемшарттардың 13-тармағына сәйкес көздерден субъективті өлшемшарттар бойынша ақпарат жинайды және деректер базасын қалыптастырады.

Субъективті өлшемшарттар бойынша тәуекел дәрежесінің көрсеткішін (R) есептеу алдыңғы тексерулер мен бақылау (SP) субъектілеріне (объектілеріне) бару арқылы профилактикалық бақылау нәтижелері бойынша осы Өлшемшарттардың (SC) 8-тармағына сәйкес айқындалған субъективті өлшемшарттарға сәйкес бұзушылықтар бойынша тәуекел дәрежесінің көрсеткішін қорытындылау жолымен, деректер мәндерін 0-ден 100 баллға дейінгі диапозонға қалыпқа келтіре отырып, автоматтандырылған режимде жүзеге асырылады.

Rарал = SP + SC , мұнда

Rарал – субъективті өлшемшарттар бойынша тәуекел дәрежесінің аралық көрсеткіші,

SР – бұзушылықтар бойынша тәуекел дәрежесінің көрсеткіші,

SC – осы Өлшемшарттардың 8-тармағына сәйкес айқындалған субъективті өлшемшарттар бойынша тәуекел дәрежесінің көрсеткіші.

Есеп мемлекеттік бақылаудың әрбір саласының бақылау субъектілерінің (объектілерінің) біртекті тобының әрбір бақылау субъектісі (объектісі) бойынша жүргізіледі. Бұл ретте мемлекеттік бақылаудың бір саласының бақылау субъектілерінің (объектілерінің) біртекті тобына жатқызылатын, бағаланатын бақылау субъектілерінің (объектілерінің) тізбесі деректерді кейіннен қалыпқа келтіру үшін іріктеу жиынтығын (іріктемені) құрайды.";

мынадай мазмұндағы 17-тармақпен толықтырылсын:

"17. Алдыңғы тексерулер мен бақылау субъектілеріне (объектілеріне) бару арқылы профилактикалық бақылау нәтижелері бойынша алынған деректер бойынша 0-ден 100-ге дейінгі баллмен бағаланатын бұзушылықтар бойынша тәуекел дәрежесінің көрсеткіші қалыптастырылады.

Осы Өлшемшарттардың 13-тармағында көрсетілген ақпарат көздерінің кез келгені бойынша бір өрескел бұзушылық анықталған кезде бақылау субъектісіне 100 балл тәуекел дәрежесінің көрсеткіші теңестіріледі және оған қатысты талаптарға сәйкестігіне тексеру немесе бақылау субъектісіне (объектісіне) бару арқылы профилактикалық бақылау жүргізіледі.

Өрескел бұзушылықтар анықталмаған кезде бұзушылықтар бойынша тәуекел дәрежесінің көрсеткіші елеулі және болмашы дәрежедегі бұзушылықтар бойынша жиынтық көрсеткішпен есептеледі.

Елеулі бұзушылықтар көрсеткішін айқындау кезінде 0,7 коэффициенті қолданылады.

Бұл көрсеткіш мына формула бойынша есептеледі:

SРз = (SР2 х 100/SР1) х 0,7, мұнда

SРз – елеулі бұзушылықтардың көрсеткіші;

SР1 – елеулі бұзушылықтардың талап етілетін саны;

SР2 – анықталған елеулі бұзушылықтардың саны.

Болмашы бұзушылықтардың көрсеткішін айқындау кезінде 0,3 коэффициенті қолданылады.

Бұл көрсеткіш мына формула бойынша есептеледі:

SРн = (SР2 х 100/SР1) х 0,3, мұнда

SРн – болмашы бұзушылықтардың көрсеткіші;

SР1 – болмашы бұзушылықтардың талап етілетін саны;

SР2 – анықталған болмашы бұзушылықтардың саны.

Бұзушылықтар бойынша тәуекел дәрежесінің көрсеткіші (SР) 0-ден 100-ге дейінгі шәкіл бойынша есептеледі және мына формула бойынша елеулі және болмашы бұзушылықтардың көрсеткіштерін қосу арқылы айқындалады:

SР = SРз + SРн, мұнда

SР – бұзушылықтар бойынша тәуекел дәрежесінің көрсеткіші;

SРз – елеулі бұзушылықтардың көрсеткіші;

SРн – болмашы бұзушылықтардың көрсеткіші.

Бұзушылықтар бойынша тәуекел дәрежесі көрсеткішінің алынған мәні субъективті өлшемшарттар бойынша тәуекел дәрежесі көрсеткішінің есебіне енгізіледі.";

мынадай мазмұндағы 18-тармақпен толықтырылсын:

"18. Осы Қағидалардың 8-тармағына сәйкес айқындалған субъективті өлшемшарттар бойынша тәуекел дәрежесінің көрсеткішін есептеу 0-ден 100 балға дейінгі шәкіл бойынша жүргізіледі және мынадай формула бойынша жүзеге асырылады:





xi - субъективті өлшемшарт көрсеткіші,

wi - субъективті өлшем көрсеткішінің үлес салмағы xi

n – көрсеткіштер саны.

Осы Өлшемшарттардың 8-тармағына сәйкес айқындалған субъективті өлшемшарттар бойынша тәуекел дәрежесі көрсеткішінің алынған мәні субъективті өлшемшарттар бойынша тәуекел дәрежесі көрсеткішінің есебіне енгізіледі.

мынадай мазмұндағы 19-тармақпен толықтырылсын:

"19. R көрсеткіші бойынша субъектілер (объектілер) бойынша есептелген мәндер 0-ден 100 балға дейінгі диапазонға қалыпқа келтіріледі. Деректерді қалыпқа келтіру әрбір іріктемелі жиынтық (іріктеме) бойынша мынадай формула әдісін пайдалана отырып жүзеге асырылады:





R – бақылау жеке субъектісінің (объектісінің) субъективті өлшемшарттар бойынша тәуекел дәрежесінің көрсеткіші (қорытынды),

Rmax – бір іріктемелі жиынтыққа (іріктемеге) кіретін субъектілер (объектілер) бойынша субъективті өлшемшарттар бойынша тәуекел дәрежесінің шәкілі бойынша ең жоғарғы ықтимал мән (шәкілдің жоғарғы шекарасы),

Rmin – бір іріктемелі жиынтыққа (іріктемеге) кіретін субъектілер (объектілер) бойынша субъективті өлшемшарттар бойынша тәуекел дәрежесінің шәкілі бойынша ең төменгі ықтимал мән (шәкілдің төменгі шекарасы),

Rарал – осы Өлшемшарттардың 16-тармағына сәйкес есептелген субъективті өлшемшарттар бойынша тәуекел дәрежесінің аралық көрсеткіші.";

қосымша осы бірлескен бұйрыққа 1-қосымшаға сәйкес жаңа редакцияда жазылсын;

осы бірлескен бұйрыққа 2-қосымшаға сәйкес 2-қосымшамен толықтырылсын;

көрсетілген бірлескен бұйрыққа 2-қосымшаға сәйкес Лотерея операторына қатысты Қазақстан Республикасының лотереялар және лотерея қызметі туралы заңнамасын сақтаудың тексеру парағында:

бірінші абзац мынадай редакцияда жазылсын:

"Тексеруді/ бақылау субъектісіне (объектісіне) бару арқылы профилактикалық бақылауды тағайындаған мемлекеттік орган________________________________________________________________

______________________________________________________________".

2. Қазақстан Республикасы Мәдениет және спорт министрлігінің Туризм индустриясы комитеті заңнамамен белгіленген тәртіппен:

1) осы бірлескен бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрық қолданысқа енгізілгеннен кейін үш жұмыс күні ішінде оны Қазақстан Республикасы Мәдениет және спорт министрлігінің интернет-ресурсында орналастыруды;

3) осы тармақта көзделген іс-шаралар орындалғаннан кейін үш жұмыс күні ішінде Қазақстан Республикасы Мәдениет және спорт министрлігінің Заң қызметі департаментіне іс-шаралардың орындалуы туралы мәліметтерді ұсыну.

3. Осы бірлескен бұйрықтың орындалуын бақылау жетекшілік ететін Қазақстан Республикасы мәдениет және спорт вице-министріне жүктелсін.

4. Осы бірлескен бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыҰлттық экономикаминистрінің м.а.__________Т. Жаксылыков	|	Қазақстан РеспубликасыМәдениет және спортМинистрініңміндетін атқарушы__________С. Құранбек


"КЕЛІСІЛДІ"

Қазақстан Республикасы

Бас прокуратурасының

Құқықтық статистика және

арнайы есепке алу жөніндегі

комитеті


	|	Қазақстан РеспубликасыҰлттық экономика министрінің м.а.2023 жылғы 5 мамырдағы№ 60 менҚазақстан РеспубликасыМәдениет және спорт Министрініңміндетін атқарушы2023 жылғы 5 мамырдағы№ 113 бірлескен бұйрыққа1-қосымша
	|	Қазақстан Республикасыныңлотереялар және лотереяқызметі туралы заңнамасыныңсақталуына тәуекел дәрежесінбағалау өлшемшарттарына1-қосымша

Лотерея және лотерея қызметі саласындағы бақылау субъектісіне (объектісіне) қойылатын талаптарды бұзу дәрежесі

№ р/с	|	Өлшемшарттар	|	Бұзушылық дәрежесі
1	|	Лотерея операторының таратылған (өткізілген) лотерея билеттері, түбіртектер немесе өзге де құжаттар, өткізілген лотерея билеттерінен, түбіртектерден немесе өзге де құжаттардан түскен түсім, төленген ұтыстар туралы ақпаратты жинауды, қалыптастыруды, сақтауды және есепке алуды қамтамасыз ету жөніндегі талаптарды сақтамауы және оны айына кемінде бір рет лотерея ақпаратын өңдеу орталығы арқылы лотерея есептілігі орталығына табыс етпеуі	|	болмашы
2	|	Лотерея операторының тапсырма шартының талаптарында тек қана он сегіз жасқа толған жеке тұлғалар арасында лотерея билеттерін, түбіртектерді немесе өзге де құжаттарды тарату (өткізу) бойынша лотерея таратушының (агенттің) міндеттемесінің болуы жөніндегі талапты сақтамауы	|	өрескел
3	|	Лотерея операторының тапсырма шартының талаптарында лотерея таратушының (агенттің) лотереяға қатысушыларға ұтыстарды төлеу жөніндегі міндеттемесінің болуы жөніндегі талапты сақтауы	|	өрескел
4	|	Лотерея операторының лотереяны өткізу шарттарын және лотереяға қатысушы сатып алған лотерея билетінің, түбіртектің немесе өзге де құжаттың негізінде ұтысты төлеу жөніндегі талаптарды сақтамауы	|	өрескел
5	|	Лотерея операторының ұтқан лотерея қатысушысы туралы мәліметтерді, егер оның жазбаша келісімі алынбаса, жария етпеу жөніндегі талапты сақтамауы	|	елеулі
6	|	Лотерея операторының Қазақстан Республикасының лотереялар және лотерея қызметі туралы заңнамасында көзделген тәртіппен ұйымдастырылатын және өткізілетін лотереялардан басқа, Қазақстан Республикасында өзге де лотереяларды ұйымдастыруға және өткізуге тыйым салу жөніндегі талаптарды сақтамауы	|	елеулі
7	|	Лотерея операторының лотереялар түрінде құмар ойындарды және (немесе) бәс тігуді өткізуге жол бермеу жөніндегі талаптарды сақтамауы	|	елеулі
8	|	Лотерея операторының лотерея өткізуден басқа кәсіпкерлік қызметтің өзге түрлерімен айналысуға тыйым салу туралы талапты сақтауы	|	елеулі
9	|	Лотерея операторының лотереяны таратушымен (агентпен), атап айтқанда жеке кәсіпкермен немесе лотерея билеттерін, түбіртектерді немесе өзге де құжаттарды сыйақы үшін таратуды (өткізуді), ұтыс лотерея билеттерін, түбіртектерді немесе өзге де құжаттарды тексеруді, сондай-ақ лотерея операторының атынан және оның есебінен ұтыстарды төлеуді жүзеге асыратын заңды тұлғамен тапсырма шартын жасасу жөніндегі талапты сақтамауы	|	болмашы
10	|	Лотерея операторының лотерея терминалдары модельдері бақылау-касса машиналарының мемлекеттік тізіліміне енгізілген бақылау-касса машиналарымен жарақтандыру жөніндегі талаптарды сақтамауы	|	өрескел
11	|	Лотерея операторының Қазақстан Республикасының аумағында лотерея ақпаратын өңдеу орталығының орналасуы бойынша талаптарды сақтамауы	|	елеулі
12	|	Лотерея операторының лотерея ақпаратын өңдеу орталығына және лотерея есептілігі орталығына ақпаратты жоғалтудан, ұрлаудан, бұрмалаудан, қолдан жасаудан, рұқсат етілмеген қол жеткізуден және оны тарату, бұғаттау, жою, түрлендіру, көшіру жөніндегі іс-әрекеттерден және өзге де заңсыз іс-әрекеттерден қорғауды қамтамасыз ету жөніндегі талаптарды сақтамауы	|	елеулі
13	|	Лотерея операторының лотерея жабдығына қойылатын талаптарды сақтамауы:техникалық сипаттамалар жүлде қорын ұтыс ойыны кезінде ұтыстарды бөлудің кездейсоқтығын қамтамасыз етуі тиіс;жүлде қорының ұтыс ойынын өткізу нәтижесін осындай ұтыс ойыны басталғанға дейін алдын ала анықтауға мүмкіндік беретін жасырын мүмкіндіктер және (немесе) рәсімдер мен алгоритмдер болмауға тиіс;байланыс желісі бойынша лотерея терминалдарымен қосылмауға тиіс	|	өрескел
14	|	Лотерея операторының мынадай мәліметтерді қамтитын лотереяны өткізу шарттарын әзірлеу және бекіту жөніндегі талаптарды сақтамауы:1) лотереяның атауы;2) лотерея өткізу тәсілінің, аумағының және технологиясының, сондай-ақ жүлде қорын қалыптастыру тәсілінің көрсету;3) орналасқан жері, банктік деректемелері, бизнес сәйкестендіру нөмірі көрсетілген лотерея операторының атауы;4) лотереяны өткізілетін мерзімдері;5) лотерея тұжырымдамасының сипаттамасы;6) лотереяның ұйымдастырушылық-технологиялық сипаттамасы;7) лотереяға қатысушылардың құқықтары мен міндеттері;8) ұтты деп танылған лотереяға қатысушыға ұтысты төлеу тәртібі мен мерзімдерін, сондай-ақ ұтыс шыққан лотерея билеттеріне, түбіртектерге немесе өзге де құжаттарға сараптама жүргізу мерзімдері9) лотереяға қатысушыларды лотереяға қатысу қағидалары және жүлде қорын ұтысқа салу нәтижелері туралы хабардар ету тәртібі;10) лотерея билеттерін, түбіртіктерді немесе өзге де құжаттарды тарату (өткізу) тәртібі;11) лотерея билетінің, түбіртектің немесе өзге де құжаттың бағасы;12) ұтыстың мөлшері мен нысанын (ақшалай немесе заттай);13) жүлде қорының жоспарланып отырған мөлшері;14) жүлде қорының ұтыс ойынын өткізу тәртібін, ұтыстарды айқындау алгоритмін, бас жүлдені (бар болса) қалыптастыру мен ұтысқа салу қағидалары	|	өрескел
15	|	Лотерея операторының лотерея операторы бекіткен лотереяны өткізу шарттарының түпнұсқа данасын Лотерея және лотерея қызметі саласындағы уәкілетті органға оны өткізу басталғанға дейін күнтізбелік он күннен кешіктірмей жіберу және лотереяны өткізу шарттарын оны өткізу басталғанға дейін күнтізбелік бір күннен кешіктірмей өзінің интернет-ресурсында орналастыру бойынша міндеттемені сақтамауы	|	елеулі
16	|	Лотерея операторының сатылған лотерея билеттерінен, түбіртектерден немесе нақты лотереяның өзге де құжаттарынан түскен түсімнің кемінде елу пайызы мөлшерінде не өз қаражаты есебінен жүлде қорын қалыптастыруды қамтамасыз ету жөніндегі міндеттемелерді сақтамауы	|	өрескел
17	|	Лотерея операторының тираждық лотереяның жүлде қорын оны ойнату басталғанға дейін қалыптастыру жөніндегі талапты сақтамауы	|	өрескел
18	|	Лотерея операторының лотереяға қатысушылар алдындағы ұтыстарды төлеу жөніндегі, сондай-ақ жүлде қорының қаражатын ұтыстарды төлеуден өзгеше пайдалану жөніндегі міндеттемелерді қоспағанда, жүлде қорына қандай да бір міндеттемелермен ауыртпалық салуға тыйым салу жөніндегі талапты сақтауы	|	өрескел
19	|	Лотерея операторының жүлде қорын (бас жүлдені) бірнеше тираж бойына жинақтап қалыптастыру қағидаты өткізу шарттарында пайдаланылатын тираждық лотереяны қоспағанда, тираждық лотереяның жүлде қоры оған қатысы бар тираж шеңберінде толығымен ұтысқа салу бойынша талаптарды сақтамауы	|	өрескел
20	|	Лотерея операторының лотерея өткізу шарттарына сәйкес ұтқан деп танылған лотереяға қатысушыға лотерея өткізу шарттарына сәйкес ұтыстарды мөлшері мен нысанында (ақшалай немесе заттай) төлеу жөніндегі талапты сақтамауы (ұтыстарды төлеу тиісті таралым өткізілгеннен кейін отыз күн мерзімнен кешіктірілмей басталуы және нәтижелері жарияланған сәттен бастап кемінде алты ай жалғасуы тиіс (жүлде қорының ұтыс ойыны)).	|	өрескел
21	|	Лотерея операторының лотерея өткізу шарттарында белгіленген мерзімде талап етілмеген ұтыстарды тиісті тираждың (жүлде қорының ұтыс ойынының) нәтижелері жарияланған кезден бастап үш жыл ішінде сақтау жөніндегі талапты сақтамауы, содан кейін олар салық емес төлем түрінде бюджет кірісіне есептеледі	|	өрескел
22	|	Электрондық нысанды қоспағанда, лотерея билеттеріндегі, түбіртектердегі немесе өзге де құжаттардағы төмендегідей міндетті ақпараттың мазмұны бойынша талапты сақтамау:1) лотереяның атауы;2) лотерея операторының атауы, орналасқан жері, телефон нөмірлері және интернет-ресурсы;3) тираждың нөмірі немесе атауы (тираждық лотереялар үшін);4) лотерея билетінің, түбіртектің немесе өзге де құжаттың нөмірі;5) лотерея билетінің, түбіртектің немесе өзге де құжаттың бағасы;6) жүлде қорының ұтыс ойынын өткізу күні мен орны (тираждық лотерея үшін);7) ұтысты алу орны мен мерзімі туралы деректер;8) жүлде қорының мөлшері	|	елеулі
23	|	Лотерея операторының лотерея билеттерінің, түбіртектердің немесе өзге де құжаттардың электрондық нысанына міндетті ақпараттың мазмұны бойынша талапты сақтамауы:1) лотерея операторының атауы;2) лотерея билетінің, түбіртектің немесе өзге де құжаттың нөмірі;3) лотерея билетінің, түбіртектің немесе өзге де құжаттың бағасы;4) лотерея операторының орналасқан жері, телефон нөмірлері және интернет-ресурсы, лотереяның атауы, тираждың нөмірі немесе атауы (тираждық лотереялар үшін), жүлде қорының ұтыс ойынын өткізу күні мен орны (тираждық лотерея үшін), ұтысты алу орны мен мерзімдері, жүлде қорының мөлшері туралы кеңейтілген ақпаратқа қол жеткізуге сілтеме	|	болмашы
24	|	Лотерея операторының лотерея билеттерінде, түбіртектерде немесе өзге де құжаттарда қамтылған ақпараттың орфография және түпнұсқалық аударма нормаларының талаптарын сақтамауы	|	елеулі
25	|	Лотерея операторының тираждық лотереяның жүлде қорын кездейсоқ түрде ұтқан лотерея комбинациясын генерациялау жолымен лотерея жабдығымен ұтыс ойынын жүзеге асыру бойынша талапты сақтамауы, оны лотерея қатысушысы өз ұтысын анықтау мақсатында осы ұтыс ойынындағы лотерея комбинациясымен салыстыруға тиіс	|	өрескел
26	|	Лотерея операторының тираждық лотереяның жүлде қорының ұтыс ойынын өткізу кезінде тираждық комиссия құру жөніндегі талапты сақтамауы	|	елеулі
27	|	Лотерея операторының ұтыстарды телеарнада тікелей эфирде немесе интернет желісінде айқындау рәсімін көрсете отырып, тираждық лотереяның жүлде қорының ұтыс ойынын трансляциялауды қамтамасыз ету жөніндегі талапты сақтамауы	|	өрескел
28	|	Лотерея операторының Қазақстан Республикасының бүкіл аумағында таратылатын мерзімді баспа басылымдарында үш жұмыс күні ішінде жүлде қорының және лотерея билеттері, түбіртектер немесе тираждық лотереяның өзге де құжаттары бойынша ұтыстардың әрбір ұтыс ойынының нәтижелерін жариялау жөніндегі талапты сақтамауы немесе лотерея операторының интернет-ресурсында көрсетілген ұтыс ойыны өткізілген кезден бастап он екі сағат ішінде орналастыруы	|	елеулі
29	|	Лотерея операторының тираждық лотереяны өткізу тоқтатылған жағдайда, бас жүлдені қоса алғанда, жүлде қорын толық ойнату бойынша талаптарды сақтамауы	|	өрескел
30	|	Лотерея операторының дене шынықтыруды және спортты дамытуға бағытталған бюджеттен тыс ақша қаражатын бөлу жөніндегі қызметті жүзеге асыратын бірыңғай операторға өткізілген лотерея билеттерінен, түбіртектерден немесе өзге де құжаттардан, тіркелген лотерея мөлшерлемелерінен түскен түсім мен жүлде қоры арасындағы айырманың кемінде он пайызын спортты дамытуға тоқсан сайын бағыттау міндетін сақтамауы	|	өрескел
31	|	Мәліметтерді тіркеу, мәліметтер мен құжаттарды сақтау, құжаттарды қорғау бөлігінде қылмыстық жолмен алынған кірістерді заңдастыруға (жылыстатуға) және терроризмді қаржыландыруға қарсы іс-қимыл жөніндегі шараларды сақтамау	|	болмашы
32	|	Қаржы мониторингі жөніндегі уәкілетті органға қаржылық мониторингке жататын ақшамен және (немесе) мүлікпен жасалатын операциялар (шекті сомаға тең немесе одан асатын операция) туралы ақпаратты ұсынбау (жасалған күннен кейінгі жұмыс күнінен кешіктірмей)	|	елеулі
33	|	Қаржы мониторингі жөніндегі уәкілетті органға қылмыстық кірістерді заңдастыру (жылыстату) және терроризмді қаржыландыру типологияларына, схемалары мен тәсілдеріне сәйкес келетін сипаттамалары бар күдікті операциялар мен клиенттің операциялары туралы ақпаратты ұсынбау	|	өрескел
34	|	Қаржы мониторингі жөніндегі уәкілетті органға күдікті операциялар туралы ақпаратты ұсынбау (операция күдікті деп танылған кезде мұндай операция жүргізілгенге дейін қаржы мониторингі жөніндегі уәкілетті органға дереу хабарлау)	|	өрескел
35	|	Қаржы мониторингі жөніндегі уәкілетті органға күдікті операциялар туралы ақпаратты ұсынбау (олар жүргізілгенге дейін күдікті деп танылмаған операциялар күдікті деп танылғаннан кейін бақылау субъектісінің ішкі бақылау қағидаларына сәйкес жиырма төрт сағаттан кешіктірілмей ұсынылады)	|	өрескел
36	|	Қылмыстық жолмен алынған кірістерді заңдастыруға (жылыстатуға), терроризмді қаржыландыруға және жаппай қырып-жою қаруын таратуды қаржыландыруға қарсы іс-қимыл жасау мақсатында ішкі бақылау қағидаларының болмауы	|	өрескел
37	|	Ішкі бақылау қағидаларында мынадай бағдарламалардың болмауы:қаржы мониторингі субъектісінің басшы қызметкерлерінің немесе қаржы мониторингі субъектісінің тиісті құрылымдық бөлімше басшысының деңгейінен төмен емес өзге де басшыларының арасынан, ішкі бақылау қағидаларының іске асырылуына және сақталуына жауапты адамды тағайындау туралы талапты, сондай-ақ қаржы мониторингі субъектілерінің ішкі бақылау қағидаларының іске асырылуына және сақталуына жауапты қызметкерлеріне қойылатын өзге де талаптарды, оның ішінде мінсіз іскерлік беделінің болуы туралы талапты қоса алғанда, ішкі бақылауды ұйымдастыру бағдарламасы;технологиялық жетістіктерді пайдалану тәуекелін қоса алғанда, клиенттердің тәуекелдері мен қызметтерді қылмыстық мақсаттарда пайдалану тәуекелдерін ескеретін тәуекелдерді басқару бағдарламасы;клиенттерді сәйкестендіру бағдарламасы; клиенттердің күрделі, ерекше ірі және басқа да ерекше операцияларын зерделеуді қоса алғанда, клиенттердің операцияларын мониторингтеу және зерделеу бағдарламасы	|	өрескел
38	|	Қаржы мониторингі субъектілерін қылмыстық жолмен алынған кірістерді заңдастыруға (жылыстатуға), терроризмді қаржыландыруға және жаппай қырып-жою қаруын таратуды қаржыландыруға қарсы іс-қимыл саласында даярлау және оқыту бағдарламасы	|	болмашы
39	|	Клиентке іскерлік қатынастар орнатудан және ақшамен операциялар жүргізуден бас тарту және (немесе) іскерлік қатынастар орнатудан және қаржы мониторингі жөніндегі уәкілетті органға ақшамен және (немесе) мүлікпен операциялар жүргізуден бас тарту туралы ақпарат ұсынудан бас тарту жөніндегі міндеттерді орындамауы	|	елеулі
40	|	Ақшамен және (немесе) мүлікпен операцияларды мұздату жөнінде шаралар қолданбау және (немесе) қаржы мониторингі жөніндегі уәкілетті органға ақшамен және (немесе) мүлікпен операцияларды мұздату жөніндегі шаралар туралы ақпарат ұсынбау фактілерінің болуы	|	өрескел


	|	Қазақстан РеспубликасыҰлттық экономика министрінің м.а.2023 жылғы 5 мамырдағы№ 60 менҚазақстан РеспубликасыМәдениет және спорт Министрініңміндетін атқарушы2023 жылғы 5 мамырдағы№ 113 бірлескен бұйрыққа2-қосымша
	|	Қазақстан Республикасыныңлотереялар және лотереяқызметі туралы заңнамасыныңсақталуына тәуекел дәрежесінбағалау өлшемшарттарына2-қосымша

Қазақстан Республикасының лотереялар және лотерея қызметі туралы заңнамасының сақталуына субъективті критерийлер бойынша тәуекел дәрежесін айқындау үшін субъективті критерийлер тізбесі
(Қазақстан Республикасы Кәсіпкерлік кодексінің 138-бабына сәйкес)


№ Р/с	|	Субъективті өлшемшарттар көрсеткіші	|	Субъективті өлшемшарт көрсеткіші бойынша ақпарат көз	|	Маңыздылығы бойынша үлес салмағы, балл (барлығы 100 баллға дейін болуы тиіс), wi	|	Шарттар/ мәндер, xi
1-шарты / мәні	|	2-шарты / мәні	|	3-шарты / мәні	|	4-шарты / мәні
1	|	2	|	3	|	4	|	5
Бару арқылы профилактикалық бақылау үшін
1	|	Бақылау субъектісіне (объектісіне) бармай профилактикалық бақылау нәтижелері бойынша анықталған бұзушылықтарды жою туралы орындалмаған ұсынымдардың саны олар тапсырылған күннен кейінгі күннен бастап он жұмыс күні ішінде	|	Бақылау субъектісіне (объектісіне) бармай профилактикалық бақылау нәтижелері (бақылау және қадағалау субъектісіне (объектісіне) бармай профилактикалық бақылау қорытындылары бойынша берілген қорытынды құжаттар)	|	100	|	0	|	1+	|	-	|	-
0%	|	100%	|	-	|	-



