
Қазақстан Республикасының Үкiметi ҚАУЛЫ ЕТЕДI: "Микрокредиттiк ұйымдар туралы" Қазақстан Республикасының Заңына өзгерiстер енгiзу туралы" Қазақстан Республикасы Заңының жобасы Қазақстан Республикасының Парламенті Мәжілісінің қарауына енгiзiлсiн. Қазақстан Республикасының Премьер-Министрi Жоба Қазақстан Республикасының Заңы "Микрокредиттiк ұйымдар туралы" Қазақстан Республикасының 2003 жылғы 6 наурыздағы Заңына өзгерiстер енгiзу туралы 1-бап. "Микрокредиттік ұйымдар туралы" Қазақстан Республикасының 2003 жылғы 6 наурыздағы Заңына (Қазақстан Республикасы Парламентiнiң Жаршысы, 2003 ж., N 4, 23-құжат) мынадай өзгерiстер енгiзiлсiн: 1-баптың 1) тармақшасы мынадай редакцияда жазылсын: "1) қарыз алушы - микрокредиттiк ұйыммен микрокредит беру туралы шарт жасасқан жеке немесе заңды тұлға;"; 3-баптың 1-тармағы мынадай редакцияда жазылсын: "1. Микрокредиттiк ұйым, бiр қарыз алушыға арнап Қазақстан Республикасының Республикалық бюджет туралы Заңында тиiстi қаржы жылына белгiленген айлық есептiк көрсеткiштiң төрт мың еселенген мөлшерден аспайтын мөлшерде микрокредиттер береді."; 9-баптың 2-тармағындағы "шағын кәсiпкерлiктiң субъектiлерi болып табылатын" деген сөздерi алынып тасталсын; 15-баптың 3-тармағы 6) тармақшасы алынып тасталсын. 2-бап. Осы Заң ол алғаш рет ресми жарияланған күнiнен бастап қолданысқа енгізiледi. Қазақстан Республикасының Президентi

