
«2011 — 2013 жылдарға арналған республикалық бюджет туралы» Қазақстан Республикасының 2010 жылғы 29 қарашадағы Заңын және «Қазақстан Республикасының денсаулық сақтау саласын дамытудың «2011 — 2015 жылдарға арналған «Саламатты Қазақстан» мемлекеттік бағдарламасын бекіту туралы» Қазақстан Республикасы Президентінің 2010 жылғы 29 қарашадағы № 1113 Жарлығын іске асыру мақсатында Қазақстан Республикасының Үкіметі ҚАУЛЫ ЕТЕДІ: 1. «Азаматтардың денсаулығын сақтау мәселелері бойынша 2011 жылға арналған сектораралық және ведомствоаралық өзара іс-қимылды іске асыруға берілетін қаражатты бөлу және пайдалану қағидасын бекіту туралы» Қазақстан Республикасы Үкіметінің 2011 жылғы 15 наурыздағы № 257 қаулысына мынадай өзгерістер мен толықтыру енгізілсін: 2-тармақ мынадай редакцияда жазылсын: «2. Қазақстан Республикасы Денсаулық сақтау, Білім және ғылым министрліктері заңнамада белгіленген тәртіппен ағымдағы нысаналы трансферттерді аударуды қамтамасыз етсін.»; 1) көрсетілген қаулымен бекітілген Азаматтардың денсаулығын сақтау мәселелері бойынша 2011 жылға арналған сектораралық және ведомствоаралық өзара іс-қимылды іске асыруға берілетін қаражатты пайдалану қағидасында: 15-тармақ мынадай мазмұндағы абзацпен толықтырылсын: «Қазақстан Республикасы Әділет министрлігінің қылмыстық-атқару жүйесінің емдеу-профилактикалық мекемелері үшін Қазақстан Республикасы Әділет министрлігі сатып алатын медициналық техниканың тізбесі Қазақстан Республикасы Денсаулық сақтау министрлігімен келісіледі.»; 2) көрсетілген қаулымен бекітілген 2011 жылға арналған азаматтардың денсаулығын сақтау мәселелері бойынша сектораралық және ведомствоаралық өзара іс-қимылды іске асыруға берілетін қаражатты бөлуде: «Халықтың дұрыс тамақтауын қамтамасыз ету және тамақтануға байланысты аурулардың профилактикасы» деген 5.1.2-мақсатта: реттік нөмірі 3-жол мынадай редакцияда жазылсын:

«


3	|	Мектептердегі балаларды тамақтандыру рационына витаминді-минералды кешенмен байытылған тамақ өнімдерін енгізу, оның ішінде Денсаулық сақтау саласын дамытудың 2011 - 2015 жылдарға арналған «Саламатты Қазақстан» мемлекеттік бағдарламасының іс-шараларын іске асыруға Алматы облысының (Талғар ауданы) облыстық бюджетіне нысаналы ағымдағы трансферттер бойынша	|	БҒМ	|	100 000 оның ішінде:
Алматы облысының әкімдігі (Талғар ауданы)	|	100 000


»;

«Балалар мен жасөспірімдердің психологиялық және тәни денсаулығын қалыптастыру» деген 5.1.3-мақсатта: реттік нөмірі 1-жол мынадай редакцияда жазылсын:

«


1	|	Мектеп жасындағы балалардың арасында тірек-қимыл аппараты ауруларының профилактикасы бойынша іс-шаралар кешенін әзірлеу, оның ішінде Қарағанды облысының облыстық бюджетіне, Астана қаласының қалалық бюджетіне нысаналы ағымдағы трансферттер бойынша	|	БҒМ	|	50 000
	|	оның ішінде:
Қарағанды облысының әкімдігі	|	39 632
Астана қаласының әкімдігі	|	10 368


».

2. Осы қаулы алғашқы ресми жарияланған күнінен бастап қолданысқа енгізіледі.

Қазақстан Республикасының Премьер-Министрі                            К.Мәсімов

