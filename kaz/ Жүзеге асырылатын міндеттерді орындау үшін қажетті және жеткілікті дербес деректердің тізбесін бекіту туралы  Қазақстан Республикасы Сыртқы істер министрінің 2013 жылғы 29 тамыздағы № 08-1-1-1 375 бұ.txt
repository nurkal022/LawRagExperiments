БҰЙЫРАМЫН:

1. Қазақстан Республикасы Сыртқы істер министрінің "Жүзеге асырылатын міндеттерді орындау үшін қажетті және жеткілікті дербес деректердің тізбесін бекіту туралы" 2013 жылғы 29 тамыздағы № 08-1-1-1/375 бұйрығына (нормативтік құқықтық актілерді мемлекеттік тіркеу тізілімінде № 8797 болып тіркелген, 2013 жылғы 19 желтоқсандағы № 277 (28216) "Егемен Қазақстан" газетінде жарияланған) мынадай өзгеріс енгізілсін:

көрсетілген бұйрықпен бекітілген Жүзеге асырылатын міндеттерді орындау үшін қажетті және жеткілікті дербес деректердің тізбесінде :

реттік нөмірі 40-жол мынадай редакцияда жазылсын:

"


40.	|	"Мемлекеттік сатып алу туралы" 2015 жылғы 4 желтоқсандағы Қазақстан РеспубликасыныңЗаңыменбекітілген тауарлардың, жұмыстардың, көрсетілетін қызметтердің әлеуетті өнім берушілермен ұсынылатын біліктілік талаптарын растауға арналған мәлімет


	|	".

2. Қазақстан Республикасы Сыртқы істер министрлігінің Адам ресурстары департаменті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасы Әділет министрлігінде мемлекеттік тіркелуін;

2) осы бұйрықты Қазақстан Республикасы Сыртқы істер министрлігінің ресми интернет-ресурсында орналастыруды;

3) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) , 2) тармақшаларында көзделген іс-шаралардың орындалуы туралы мәліметтерді Қазақстан Республикасы Сыртқы істер министрлігінің Заң қызметі департаментіне ұсынуды қамтамасыз етсін.

3. Осы бұйрықтың орындалуын бақылау Қазақстан Республикасы Сыртқы істер министрлігінің Жауапты хатшысына жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыСыртқы істер министрі	|	М. Тілеуберді


