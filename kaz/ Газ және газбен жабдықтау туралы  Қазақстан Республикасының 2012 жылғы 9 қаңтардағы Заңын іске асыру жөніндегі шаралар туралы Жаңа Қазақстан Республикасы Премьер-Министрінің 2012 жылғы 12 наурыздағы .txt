
1. Қоса беріліп отырған «Газ және газбен жабдықтау туралы» Қазақстан Республикасының 2012 жылғы 9 қаңтардағы Заңын іске асыру мақсатында қабылдануы қажет нормативтік құқықтық актілердің тізбесі (бұдан әрі – тізбе) бекітілсін. 2. Қазақстан Республикасының мемлекеттік органдары: 1) тізбеге сәйкес нормативтік-құқықтық актілердің жобасын әзірлесін және белгіленген тәртіппен Қазақстан Республикасының Үкіметіне бекітуге енгізсін; 2) тізбеге сәйкес тиісті ведомстволық нормативтік құқықтық актілерді қабылдасын және қабылданған шаралар туралы Қазақстан Республикасының Үкіметін хабардар етсін.

Премьер-Министр                            К. Мәсімов

Қазақстан Республикасы Премьер-Министрінің 2012 жылғы 12 наурыздағы № 48-ө өкімімен бекітілген

«Газ және газбен жабдықтау туралы» Қазақстан Республикасының 2012 жылғы 9 қаңтардағы Заңын іске асыру мақсатында қабылдануы қажет нормативтік құқықтық актілердің тізбесі


р/с№	|	Нормативтік құқықтық актінің атауы	|	Актінің нысаны	|	Орындауға жауапты мемлекеттік орган	|	Орындау мерзімі
1	|	2	|	3	|	4	|	5
1.	|	Қазақстан Республикасын газдандырудың бас схемасын дайындау қағидаларын бекiту туралы	|	Қазақстан Республикасы Үкіметінің қаулысы	|	МГМ (жинақтау),  ҚТҮКШІА, ЭДСМ	|	2012 жылғы наурыз
2.	|	Газбен жабдықтау  жүйелерi объектілерiнiң қауiпсiздiктерi жөніндегі талаптарды бекiту туралы	|	Қазақстан Республикасы Үкіметінің қаулысы	|	ТЖМ (жинақтау), ҚТҮКШІА, МГМ	|	2012 жылғы наурыз
3.	|	Газ желісі ұйымдарын аккредиттеу қағидаларын бекiту туралы	|	Қазақстан Республикасы Үкіметінің қаулысы	|	МГМ	|	2012 жылғы наурыз
4.	|	Газ және газбен жабдықтау саласындағы мемлекеттiк-жеке меншік әріптестік  шеңберiнде ілеспе газды инвесторға берудің тәртібі мен талаптарын бекiту туралы	|	Қазақстан Республикасы Үкіметінің қаулысы	|	МГМ (жинақтау), ЭДСМ, ИЖТМ	|	2012 жылғы наурыз
5.	|	Тауарлық газбен жабдықтаудың бiрыңғай жүйесі объектілерiнiң жұмыс режимдерін орталықтандырылған жедел-диспетчерлік басқаруды жүзеге асыру қағидаларын бекіту туралы	|	Қазақстан Республикасы Үкіметінің қаулысы	|	МГМ (жинақтау), ҚТҮКШІА	|	2012 жылғы наурыз
6.	|	Тауарлық, сұйытылған мұнай газын және сұйытылған табиғи газды өндiру, тасымалдау (тасу), сақтау және өткізу мониторингі бойынша мәліметтерді ұсыну қағидаларын бекiту туралы	|	Қазақстан Республикасы Үкіметінің қаулысы	|	МГМ	|	2012 жылғы наурыз
7.	|	Тауарлық және сұйытылған мұнай газын  бөлшек саудада өткізудің, сондай-ақ коммуналдық-тұрмыстық және тұрмыстық тұтынушылардың газ тұтыну жүйелеріне және газ жабдығына техникалық қызмет көрсетуге арналған үлгілік шарттарын бекiту туралы	|	Қазақстан Республикасы Үкіметінің қаулысы	|	МГМ (жинақтау), ҚТҮКШІА ТЖМ	|	2012 жылғы наурыз
8.	|	Тауарлық және сұйытылған мұнай газды бөлшек саудада өткізу және пайдалану қағидаларын бекiту туралы	|	Қазақстан Республикасы Үкіметінің қаулысы	|	МГМ (жинақтау), ҚТҮКШІА, ТЖМ	|	2012 жылғы наурыз
9.	|	Тауарлық және сұйытылған мұнай газын тұтыну нормаларын есептеу және бекіту қағидаларын бекіту туралы	|	Қазақстан Республикасы Үкіметінің қаулысы	|	ҚТҮКШІА (жинақтау), МГМ, ТМРА	|	2012 жылғы наурыз
10.	|	Мемлекеттiң артықшылықты құқығы шеңберінде ұлттық оператор сатып алатын шикi және тауарлық газ бағасын айқындау қағидаларын бекiту туралы	|	Қазақстан Республикасы Үкіметінің қаулысы	|	МГМ (жинақтау), ЭДСМ	|	2012 жылғы наурыз
11.	|	Ішкi нарықта тауарлық және сұйытылған мұнай газын көтерме  саудада өткізудің шекті бағаларын айқындау қағидаларын бекiту туралы	|	Қазақстан Республикасы Үкіметінің қаулысы	|	МГМ (жинақтау), ЭДСМ	|	2012 жылғы ақпан
12.	|	Қазақстан Республикасының iшкi нарығына сұйытылған мұнай газын берудің жоспарын жасау қағидаларын бекiту туралы	|	Қазақстан Республикасы Үкіметінің қаулысы	|	МГМ	|	2012 жылғы наурыз
13.	|	Газ және газбен жабдықтау саласындағы жеке кәсіпкерлік аясындағы тәуекел дәрежесін бағалау критерийлерін бекіту туралы	|	Бірлескен бұйрық	|	МГМ, ЭДСМ	|	2012 жылғы наурыз
14.	|	Газ  және газбен жабдықтау саласындағы жеке кәсіпкерлік аясындағы тексеру парақтарының нысандарын бекіту туралы	|	Бірлескен бұйрық	|	МГМ, ЭДСМ	|	2012 жылғы наурыз


Ескертпе: аббревиатуралардың толық жазылуы:

ИЖТМ – Қазақстан Республикасы Индустрия және жаңа технологиялар министрлігі; МГМ – Қазақстан Республикасы Мұнай және газ министрлігі; ТЖМ – Қазақстан Республикасы Төтенше жағдайлар министрлігі; ЭДСМ – Қазақстан Республикасы Экономикалық даму және сауда министрлігі; ҚТҮШІА – Қазақстан Республикасы Құрылыс және тұрғын үй-коммуналдық шаруашылық істері агенттігі; ТМРА – Қазақстан Республикасы Табиғи монополияларды реттеу агенттігі.

