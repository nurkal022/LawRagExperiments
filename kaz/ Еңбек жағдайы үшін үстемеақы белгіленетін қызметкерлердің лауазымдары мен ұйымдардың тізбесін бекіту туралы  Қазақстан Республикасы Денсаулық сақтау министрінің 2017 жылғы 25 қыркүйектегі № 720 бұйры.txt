БҰЙЫРАМЫН:

1. "Еңбек жағдайы үшін үстемеақы белгіленетін қызметкерлердің лауазымдары мен ұйымдардың тізбесін бекіту туралы" Қазақстан Республикасы Денсаулық сақтау министрінің 2017 жылғы 25 қыркүйектегі № 720 бұйрығына (Нормативтік құқықтық актілерді мемлекеттік тіркеу тізілімінде № 15967 болып тіркелген) мынадай өзгеріс енгізілсін:

көрсетілген бұйрыққа 2-қосымшамен бекітілген Айрықша еңбек жағдайы үшін үстемеақы белгіленетін ұйымдар мен қызметкерлер лауазымдарының тізбесі осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Денсаулық сақтау министрлігінің Бюджет департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Денсаулық сақтау министрлігінің интернет-ресурсында орналастыруды;

3) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметтерді Қазақстан Республикасы Денсаулық сақтау министрлігінің Заң департаментіне ұсынуды қамтамасыз етсін.

3. Осы бұйрықтың орындалуын бақылау Қазақстан Республикасы Денсаулық сақтау министрлігінің аппарат басшысына жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыДенсаулық сақтау министрі	|	А. Ғиният



	|	


"КЕЛІСІЛДІ"ҚазақстанРеспубликасыЕңбек және халықтыәлеуметтікқорғау министрлігі
"КЕЛІСІЛДІ"ҚазақстанРеспубликасыҚаржыминистрлігі
"КЕЛІСІЛДІ"Қазақстан РеспубликасыОқу-ағарту министрлігі
"КЕЛІСІЛДІ"ҚазақстанРеспубликасыТөтенше жағдайлар министрлігі
"КЕЛІСІЛДІ"ҚазақстанРеспубликасыҰлттықэкономика министрлігі



	|	Қазақстан РеспубликасыДенсаулық сақтау министрі2022 жылғы 4 қарашадағы№ ҚР ДСМ-127 БұйрыққақосымшаҚазақстан РеспубликасыДенсаулық сақтау министрінің2017 жылғы 25 қыркүйектегі№ 720 бұйрығына2-қосымша

Айрықша еңбек жағдайы үшін үстемеақы белгіленетін ұйымдар мен қызметкерлер лауазымдарының тізбесі

№	|	Ұйымдардың (бөлімшелердің) тізбесі	|	Қызметкерлер лауазымдарының тізбесі	|	Айрықша жағдайлар
1	|	Ұлы Отан соғысының ардагерлеріне және жеңілдіктер бойынша Ұлы Отан соғысының ардагерлеріне теңестірілген ардагерлерге арналған госпитальдар және басқа ауруханалардың құрамындағы арнайы бөлімдер мен бөлімшелер	|	Лауазымы мен мамандығының атауына қарамастан, барлық қызметкерлер	|	Ұлы Отан соғысының ардагерлеріне және жеңілдіктер бойынша Ұлы Отан соғысының ардагерлеріне теңестірілген ардагерлерге арналған госпитальдарда және ауруханалар құрамындағы арнаулы бөлімшелерде медициналық көмек көрсеткені үшін
2	|	Күйікке шалдыққан науқастарды емдеу бөлімшелері (палаталар)	|	Орта медициналық персонал	|	Медициналық көмек көрсеткені үшін
3	|	Балаларды оңалту орталықтары (бөлімшелер)	|	Лауазымы мен мамандығының атауына қарамастан, барлық қызметкерлер	|	Психикалық ауытқуы жоқ дене бітімінің дамуында кемістіктері бар, статодинамикалық, сенсорлық функциялары және шығару функциялары бұзылған науқас балаларға диагностика жүргізгені, емдегені және оңалту жүргізгені үшін
4	|	Сәбилер үйлері, балалар үйлері және жетім балаларға және ата-анасының қамқорлығынсыз қалған балаларға арналған мектеп-интернаттары	|	Дәрігерлер, орта медициналық персонал, педагогикалық персонал, санитарлар, күтушілер	|	Сәбилер үйлерінде, балалар үйлерінде және жетім балаларға, ата-анасының қамқорлығынсыз қалған балаларға арналған мектеп - интернаттарда жұмыс істегені үшін
5	|	Стационарлық және жартылай стационарлық үлгідегі медициналық-әлеуметтік мекемелер, үйде қызмет көрсету ұйымдары, уақытша болу және тұру ұйымдары	|	Халықты әлеуметтік қорғау саласында арнайы әлеуметтік қызмет ұсынатын ұйымдардың барлық медициналық қызметкерлері	|	Стационарлық және жартылай стационарлық үлгідегі медициналық-әлеуметтік мекемелерде, үйде әлеуметтік көмек көрсету бөлімшелерінде емдеу-профилактикалық іс-шараларын және оңалтуды жүргізгені үшін:қарттармен жұмыс істегені үшін;мүгедектігі бар адамдармен, оның ішінде тірек-қимыл аппараты бұзылған мүгедектігі бар балалармен жұмыс істегені үшін;мүгедектігі бар балалармен және психоневрологиялық аурулары бар 18 жастан асқан мүгедектігі бар адамдармен жұмыс істегені үшін;белгілі бір тұрғылықты жері жоқ адамдармен жұмыс істегені үшін;қатыгездікке ұшыраған адамдармен жұмыс істегені үшін;бас бостандығынан айыру орындарынан босатылған және қылмыстық-атқару инспекциясының пробация қызметінің есебінде тұрған адамдармен жұмыс істегені үшін;
6	|	Қазақстан Республикасы Төтенше жағдайлар министрлігінің "Апаттар медицинасы орталығы" мемлекеттік мекемесі және оның аумақтық бөлімшелері	|	Төтенше жағдайлар кезінде медициналық көмек көрсету жөніндегі мамандандырылған бригадалардың қызметкерлері	|	Табиғи және техногендік сипаттағы төтенше жағдайлардың салдарын жою бойынша шұғыл медициналық көмек көрсеткені үшін
7	|	Қылмыстық-атқару жүйесінің (пенитенциарлық) мекемелері (оның ішінде балалар үйлері), тергеу изоляторлары, уақытша ұстау изоляторлары, ауруханалар	|	Лауазым мен мамандығының атауына қарамастан барлық медицина және фармацевтика қызметкерлері	|	Сотталғандарды қылмыстық-атқару жүйесі (пенитенциарлық) мекемелерінде (оның ішінде балалар үйлерінде), тергеу изоляторларында, уақытша ұстау изоляторларында, ауруханаларда және қылмыстық-атқару жүйесі (пенитенциарлық) мекемелерінің (оның ішінде балалар үйлерінде), тергеу изоляторларының, уақытша ұстау изоляторларының, ауруханалардың фармацевтика қызметкерлеріне емдегені үшін
8	|	Шұғыл медициналық көмек және құтқару жұмыстарын тікелей көрсету үшін ұйымдастырылған арнайы мақсаттағы медициналық жасақтар	|	Лауазымдары мен мамандықтарының атауларына қарамастан, Қазақстан Республикасы Төтенше жағдайлар министрлігінің "Апаттар медицинасы орталығы" мемлекеттік мекемесінің және оның аумақтық бөлімшелерініңреспубликалық, облыстық және өңірлік ауруханалардыңкөшпелі бригадаларының, медициналық авиация қызметінің, жоспарлы және шұғыл консультациялық көмек бөлімшелерініңмедицина қызметкерлері	|	Шұғыл медициналық көмек көрсеткені және құтқару жұмыстары үшін күту және тұрақты дайындық режиміндегі кезекшілік үшін
9	|	Қазақстан Республикасы Денсаулық сақтау министрлігінің "Жіті бақыланатын мамандандырылған үлгідегі республикалық психиатриялық аурухана" мемлекеттік мекемесі	|	Лауазымы мен мамандығының атауына қарамастан, барлық қызметкерлер	|	Есі дұрыс емес жағдайда қоғамға қауіпті әрекеттер жасаған немесе қылмыс жасағаннан кейін психикасы бұзылған адамдарды мәжбүрлеп емдеу бойынша мамандандырылған психиатриялық ауруханада жұмыс істегені үшін
10	|	Медициналық пункттер, фельдшерлік-акушерлік пункттер, дәрігерлік амбулаториялар, облыстық, қалалық, аудандық емханалар, аудандық және орталық аудандық ауруханалар жанындағы емханалар	|	Терапия, педиатрия бөлімшелерінің меңгерушілері,акушер-гинеколог дәрігері, сондай-ақ жасөспірімдер қызметтерінің терапевт-дәрігерлері	|	Аумақтық учаскенің жағдайында халыққа алғашқы медициналық-санитариялық көмек көрсеткені үшін



