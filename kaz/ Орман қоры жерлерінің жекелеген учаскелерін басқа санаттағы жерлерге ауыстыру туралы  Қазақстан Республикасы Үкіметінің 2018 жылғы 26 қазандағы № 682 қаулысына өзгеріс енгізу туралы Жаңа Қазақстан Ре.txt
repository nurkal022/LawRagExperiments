Қазақстан Республикасының Үкіметі ҚАУЛЫ ЕТЕДІ:

1. "Орман қоры жерлерінің жекелеген учаскелерін басқа санаттағы жерлерге ауыстыру туралы" Қазақстан Республикасы Үкіметінің 2018 жылғы 26 қазандағы № 682 қаулысына мынадай өзгеріс енгізілсін:

2-тармақ мынадай редакцияда жазылсын:

"2. "КАТКО" Қазақстандық-француздық бірлескен кәсіпорны" жауапкершілігі шектеулі серіктестігі Қазақстан Республикасының қолданыстағы заңнамасына сәйкес орман алқаптарын орман және ауыл шаруашылығын жүргізуге байланысты емес мақсаттарда пайдалану үшін алып қоюдан туындаған орман шаруашылығы өндірісінің шығасыларын республикалық бюджеттің кірісіне өтесін және алынған сүректі мекеменің балансына бере отырып, алаңды тазарту жөнінде шаралар қабылдасын.".

2. Осы қаулы қол қойылған күнінен бастап қолданысқа енгiзiледi.


Қазақстан РеспубликасыныңПремьер-Министрі	|	А. Мамин


