Қазақстан Республикасының Үкіметі ҚАУЛЫ ЕТЕДІ:

"Астана қаласының шекарасын өзгерту туралы" Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.


Қазақстан Республикасының
Премьер-Министрі	|	Б. Сағынтаев


Астана қаласының шекарасын өзгерту туралы
"Қазақстан Республикасының әкімшілік-аумақтық құрылысы туралы" 1993 жылғы 8 желтоқсандағы Қазақстан Республикасы Заңының 9-бабына сәйкес ҚАУЛЫ ЕТЕМІН:

1. Осы Жарлыққа қосымшаға сәйкес Астана қаласының шекарасы оның шегіне жалпы алаңы 8 719 гектар Ақмола облысының Целиноград ауданы жерінің бір бөлігін қоса отырып өзгертілсін.

2. Осы Жарлық алғашқы ресми жарияланған күнінен бастап қолданысқа енгізіледі.


Қазақстан Республикасының
Президенті	|	Н.Назарбаев



	|	ҚазақстанРеспубликасыПрезидентінің2017жылғы№Жарлығынақосымша

Астана қаласының шегіне қосылатын Ақмола облысы жерлері бөлігінің экспликациясы
га


Р/с№	|	Ауданның атауы	|	Барлық жер	|	оның ішінде:
ауыл шаруашылығы алқаптары	|	басқажерлер
егістіктер	|	тыңайған жерлер	|	шабындықтар	|	жайылымдар
1.	|	Целиноград:	|		|		|		|		|		|	
1.1	|	Астана халықаралық әуежайының учаскесіне іргелес, Астана қаласының оңтүстік-шығыс шекарасы: Талапкер және Қабанбай батыр ауылдық округтері жерлерінің бір бөлігі	|	7 300,0	|	1 470,9	|	305,0	|	4,9	|	2 512,2	|	3 007,0
1.2	|	Астана қаласының шекарасынан оңтүстік-батысқа қарай 13,2 километр, жолақ учаске арқылы: Қабанбай батыр ауылдық округі жерінің бір бөлігі	|	959,0	|	26,5	|	-	|	41,0	|	859,5	|	32,0
1.3	|	Астана қаласының солтүстік-батыс шекарасы, жолақ учаске арқылы, Астана-Көкшетау тас жолынан солға қарай 2 километр: Талапкер ауылдық округі жерінің бір бөлігі	|	460,0	|	-	|	403,7	|	0,4	|	45,2	|	10,7
	|	Барлығы:	|	8 719, 0	|	1 497,4	|	708,7	|	46,3	|	3 416,9	|	3 049,7



