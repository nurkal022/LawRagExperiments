БҰЙЫРАМЫН:

1. "Білім беру ұйымдары түрлерінің номенклатурасын бекіту туралы" Қазақстан Республикасы Білім және ғылым министрінің 2013 жылғы 22 ақпандағы № 50 бұйрығына (нормативтік-құқықтық актілерді мемлекеттік тіркеу тізілімінде № 8390 болып тіркелген, "Егемен Қазақстан" газетінің 2013 жылғы 7 тамыз № 184 санында (28123)) жарияланды) келесі өзгерістер мен толықтырулар енгізілсін:

көрсетілген бұйрықпен бекітілген Білім беру ұйымдары түрлерінің номенклатурасында :

1-тармақ мынадай редакцияда 6) және 7) тармақшалармен толықтырылсын:

"6) арнайы бөбекжай;

7) арнайы балабақша.";

2-тармақ жаңа редакцияда жазылсын:

"2. Орта білім беру ұйымдары (бастауыш, негізгі орта, жалпы орта), оның ішінде мамандандырылған және арнайы білім беру ұйымдары:

1) білім беру деңгейі бойынша:

бастауыш мектеп;

негізгі орта мектеп;

жалпы орта білім беретін мектеп;

2) оқыту бейіні бойынша:

гимназия;

лицей;

бейіндік мектеп (жоғары мектеп);

3) оқуды ұйымдастыру жағдайы бойынша:

шағын жинақты мектеп;

тірек мектеп (ресурстық орталық);

түзеу мекемелері жанындағы жалпы орта білім беретін мектеп;

кешкі мектеп;

девиантты мінез-құлықты балаларға арналған білім беру ұйымы;

ерекше режимде ұстайтын білім беру ұйымы;

аурухана жанындағы мектеп;

4) халықаралық:

халықаралық мектеп;

5) интернаттық ұйымдар:

мектеп-интернат;

әскери мектеп-интернат;

жалпы білім беретін мектеп жанындағы интернат;

тірек мектеп (ресурстық орталық) жанындағы интернат;

көп балалы және аз қамтамасыз етілген отбасылардың балаларына арналған мектеп-интернат;

санаториялық мектеп-интернат.

6) біріктірілген:

"мектеп-бөбекжай" кешені;

"мектеп-бөбекжай-балабақша" кешені;

"бастауыш мектеп - бөбекжай – балабақша";

мектеп-гимназия;

мектеп-лицей;

қосымша білім беру мектеп-орталығы;

мектеп-интернат-колледж;

оқу-сауықтыру орталығы (кешен);

оқу-өндірістік комбинат (мектепаралық, курстық);

оқу-тәрбие орталығы (кешен);

оқу орталығы;

дарынды балалар мен талантты жастарды анықтау және қолдау жөніндегі орталығы;

білім беру ұйымдарының жанындағы инклюзивтік білім беруді қолдау кабинеті;

логопедтік пункт;

қыздар мектеп-гимназиясы.

7) мамандандырылған білім беру ұйымдары:

мамандандырылған мектеп;

мамандандырылған лицей (мамандандырылған мектеп - лицей);

мамандандырылған гимназия (мамандандырылған мектеп - гимназия);

мамандандырылған мектеп-интернат;

мамандандырылған мектеп-лицей-интернат;

мамандандырылған мектеп-гимназия-интернат;

мамандандырылған музыка мектеп-интернаты;

мамандандырылған спорт мектеп-интернаты (олимпиадалық резервтегі мамандандырылған мектеп-интернат-колледж);

мамандандырылған хореография мектеп-интернаты (мамандандырылған хореография мектеп-интернат-училищесі);

мамандандырылған әскери мектеп - интернат;

"Білім-инновация" лицей-интернаты;

мамандандырылған мектеп-кешендер;

мамандандырылған ақпараттық технологиялар мектеп-лицейі;

мамандандырылған ақпараттық технологиялар лицейі.

8) арнайы білім беру ұйымдары:

арнайы мектеп;

арнайы мектеп-балабақша;

арнайы мектеп - интернат;

арнайы кешен "балабақша - мектеп – интернат";

арнайы кешен "мектеп - интернат – колледж";

психологиялық - медициналық - педагогикалық консультация;

оңалту орталығы;

психологиялық-педагогикалық түзеу кабинеті;

аутизмі (аутистикалық спектрдегі бұзылыстары) бар балаларды қолдау орталығы (autism-орталығы).";

7 және 8-тармақтар алып тасталсын.

2. Қазақстан Республикасы Білім және ғылым министрлігінің Мектепке дейінгі және орта білім беру комитеті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасы Әділет министрлігінде мемлекеттік тіркелуін;

2) осы бұйрық ресми жарияланғаннан кейін оны Қазақстан Республикасы Білім және ғылым министрлігінің интернет-ресурсында орналастыруды;

3) осы бұйрық мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметті Қазақстан Республикасы Білім және ғылым министрлігінің Заң департаментіне ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Білім және ғылым вице-министріне жүктелсін.

4. Осы бұйрық алғаш ресми жарияланған күнінен кейін қолданысқа енгізіледі.


Қазақстан РеспубликасыныңБілім және ғылым министрі	|	А. Аймагамбетов


