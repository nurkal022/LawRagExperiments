
Қазақстан Республикасының Үкіметі қаулы етеді: 1. Шаруашылық жүргізу құқығындағы "ФУМЭКС" республикалық мемлекеттік кәсіпорны шаруашылық жүргізу құқығындағы "Фитосанитария" республикалық мемлекеттік кәсіпорны (бұдан әрі - Кәсіпорын) болып қайта аталсын. 2. Қазақстан Республикасының Ауыл шаруашылығы министрлігі бір ай мерзімде заңдарда белгіленген тәртіппен: 1) Кәсіпорынның құрылтай құжаттарына тиісті өзгерістер енгізуді; 2) Кәсіпорынды әділет органдарында қайта тіркеуді; 3) осы қаулыдан туындайтын өзге де шараларды қабылдауды қамтамасыз етсін. 3. Қазақстан Республикасы Үкіметінің кейбір шешімдеріне мынадай өзгерістер мен толықтырулар енгізілсін: 1) күші жойылды - ҚР Үкіметінің 05.08.2013 № 796 қаулысымен; 2) "Қазақстан Республикасының Ауыл шаруашылығы министрлігі Өсімдіктер карантині жөніндегі комитетінің "ФУМЭКС" республикалық мемлекеттік кәсіпорнын құру туралы" Қазақстан Республикасы Үкіметінің 1996 жылғы 26 мамырдағы N 649 P960649_ қаулысына (Қазақстан Республикасының ПҮАЖ-, 1999 ж., N 22, 221-құжат): 4-тармақта: 1) тармақшадағы "экономикалық" деген сөз алынып тасталсын; 2) тармақша мынадай редакцияда жазылсын: "2) карантиндік зиянкестерге, өсімдіктердің ауруларына және арам шөптерге қарсы іс-шаралар жұргізу;"; мынадай мазмұндағы 2-1) және 2-2) тармақшалармен толықтырылсын: "2-1) аумақтардың фитосанитарлық жағдайы туралы ақпараттарды жинау мен дайындау; 2-2) өсімдіктерді қорғау препараттарын дайындау және сату". Ескерту. 3-тармаққа өзгеріс енгізілді - ҚР Үкіметінің 05.08.2013 № 796 қаулысымен. 4. Осы қаулы қол қойылған күнінен бастап күшіне енеді.

Қазақстан Республикасының Премьер-Министрі

