
Қарағанды облысының энергиямен жабдықтау ұйымдарының қысқы
кезеңде тұрақты жұмыс iстеуiн қамтамасыз ету мақсатында Қазақстан
Республикасының Үкiметi қаулы етедi:

1. Қарағанды облысы әкiмiнiң және "Карагандашахтауголь" жабық
үлгiдегi акционерлiк қоғамының аталған кәсiпорынға "Қарағанды көмiр
бассейнi кәсiпорындарын қаржы-экономикалық сауықтыру жөнiндегi
қосымша шаралар туралы" Қазақстан Республикасы Үкiметiнiң 1996 жылғы
31 желтоқсандағы N 1715
P961715_ қаулысына сәйкес Қазақстан 
Республикасының мемлекеттiк Медетшi банкi арқылы бөлiнген 150 
(жүз елу) миллион теңге сомасындағы несиенiң бiр бөлiгiн 
"Қарағандыжылуэнерго" мемлекеттiк кәсiпорнына көмiр беру есебiне өтеу 
туралы ұсынысы қабылдансын.

2. Қазақстан Республикасының Қаржы министрлiгi:

Қазақстан Республикасының мемлекеттiк Медетшi банкiмен бiрлесiп
"Карагандашахтауголь" жабық үлгiдегi акционерлiк қоғамына бөлiнген
несиеге қатысты берешегiне өтем жасасын;

1-тармақта көрсетiлген соманы республикалық бюджеттен Қарағанды
облысына арнап бөлiнген бюджеттiк қаржы ретiнде 1997 жылдың 1
шiлдесiне дейiн ескерсiн.



Қазақстан Республикасының
         Премьер-Министрi



