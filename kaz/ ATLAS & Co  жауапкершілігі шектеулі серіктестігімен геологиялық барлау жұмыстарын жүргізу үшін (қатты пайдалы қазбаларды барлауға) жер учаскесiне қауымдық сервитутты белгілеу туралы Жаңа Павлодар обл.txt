Қазақстан Республикасының Жер кодексінің 14-1 , 69 , 71-1 баптарына , Қазақстан Республикасының "Қазақстан Республикасындағы жергілікті мемлекеттік басқару және өзін-өзі басқару туралы" Заңының 31-бабына сәйкес, Май ауданының әкімдігі ҚАУЛЫ ЕТЕДІ:

1. "ATLAS & Co" жауапкершілігі шектеулі серіктестігімен геологиялық барлау жұмыстарын жүргізу үшін (қатты пайдалы қазбаларды барлауға), Семей сынақ ядролық полигонының аумағында орналасқан жер учаскесіне меншік иелерінен және жер пайдаланушылардан жер учаскесін алып қоймай, 6 (алты) жыл мерзімге осы қаулының қосымшасына сәйкес қауымдық сервитут белгіленсін.

2. "Май ауданы әкімінің аппараты" мемлекеттік мекемесі заңнамада белгіленген тәртіппен осы нормативтік құқықтық актіні ресми жарияланғаннан кейін Май ауданы әкімдігінің интернет-ресурсында орналастыруды қамтамасыз етсін.

3. Осы қаулының орындалуын бақылау аудан әкімінің жетекшілік ететін орынбасарына жүктелсін.


Аудан әкімі	|	М. Ақтаев



	|	Май ауданы әкімдігінің
	|	2021 жылғы "27 " тамыздағы
	|	№ 209/8 қаулысына
	|	қосымша

Семей сынақ ядролық полигонының аумағында орналасқан жер учаскесіне қауымдық сервитут белгілеу туралы

Жер учаскесінің орналасқан жері	|	Жалпы алаңы (гектар)	|	Ауыл шаруашылық алқаптарының алаңы (гектар)	|	Соның ішінде, жайылым (гектар)	|	пайдалану мерзімі (жыл)
Семей сынақ ядролық полигонының аумағы	|	650,0	|	650,0	|	650,0	|	6



