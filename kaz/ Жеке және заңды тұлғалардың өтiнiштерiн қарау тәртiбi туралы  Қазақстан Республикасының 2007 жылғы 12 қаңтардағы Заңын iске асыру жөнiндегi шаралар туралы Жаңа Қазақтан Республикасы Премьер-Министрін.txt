
"Жеке және заңды тұлғалардың өтiнiштерiн қарау тәртiбi туралы" Қазақстан Республикасының 2007 жылғы 12 қаңтардағы Заңын iске асыру мақсатында Қазақстан Республикасы Бас прокуратурасы 2007 жылғы 30 наурызға дейiн: 1) "Қазақстан Республикасы Үкiметiнiң кейбiр шешiмдерiне жеке және заңды тұлғалардың өтiнiштерiн қарау тәртiбi мәселелерi бойынша өзгерiстер мен толықтырулар енгiзу туралы" Қазақстан Республикасының Yкiметi қаулысының жобасын әзiрлесiн және Қазақстан Республикасының Үкiметiне енгiзсiн; 2) "Жеке және заңды тұлғалардың өтiнiштерiн есепке алу ережесiн бекiту туралы" ведомстволық нормативтiк құқықтық акт әзiрлесiн және Қазақстан Республикасының Үкiметiне ақпарат берсін. Премьер-Министр

