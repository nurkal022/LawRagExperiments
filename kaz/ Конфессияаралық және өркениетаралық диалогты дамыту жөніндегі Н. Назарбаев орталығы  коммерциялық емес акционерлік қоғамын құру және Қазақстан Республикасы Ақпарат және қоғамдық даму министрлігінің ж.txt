Қазақстан Республикасының Үкіметі ҚАУЛЫ ЕТЕДІ:

1. Жарғылық капиталына мемлекет жүз пайыз қатысатын "Конфессияаралық және өркениетаралық диалогты дамыту жөніндегі Н. Назарбаев орталығы" коммерциялық емес акционерлік қоғамы (бұдан әрі – қоғам) құрылсын.

2. Қазақстан Республикасының Тұңғыш Президенті – Елбасының конфессияаралық және өркениетаралық диалогты сақтау және қамтамасыз ету жөніндегі бастамаларын халықаралық деңгейде ілгерілету, дін саласындағы ахуалды зерделеу, дінтану сараптамасы объектілеріне кешенді сараптаманы ұйымдастыруды қамтамасыз ету, сондай-ақ Әлемдік және дәстүрлі діндер лидерлері Съезінің идеяларын танымал ету қоғам қызметінің негізгі нысанасы болып айқындалсын.

Ескерту. 2-тармақ жаңа редакцияда – ҚР Үкіметінің 29.04.2020 № 253 қаулысымен. 

3. Қазақстан Республикасы Қаржы министрлiгінiң Мемлекеттік мүлік және жекешелендіру комитеті Қазақстан Республикасы Ақпарат және қоғамдық даму министрлiгiмен (бұдан әрі – Министрлік) бірлесіп, Қазақстан Республикасының заңнамасында белгіленген тәртіппен:

1) республикалық бюджет қаражаты есебінен 126 250 000 (бір жүз жиырма алты миллион екі жүз елу мың) теңге мөлшерінде қоғамның жарғылық капиталын қалыптастыруды;

2) қоғамның жарғысын бекітуді;

3) қоғамды әділет органдарында мемлекеттік тіркеуді;

4) қоғам акцияларының мемлекеттік пакетін иелену және пайдалану құқығын Министрлікке беруді;

5) осы тармақтан туындайтын өзге де шараларды қабылдауды қамтамасыз етсін.

4. Қазақстан Республикасының Ақпарат және қоғамдық даму министрлігі Дін істері комитетінің "Мәдениеттер және діндер халықаралық орталығы" республикалық мемлекеттік мекемесі оған Қазақстан Республикасының Ақпарат және қоғамдық даму министрлігі Дін істері комитетінің "Дін мәселелері жөніндегі ғылыми-зерттеу және талдау орталығы" республикалық мемлекеттік мекемесін қосу жолымен қайта ұйымдастырылсын.

5. Осы қаулының 4-тармағындағы іс-шара орындалғаннан кейін Қазақстан Республикасының Ақпарат және қоғамдық даму министрлігі Дін істері комитетінің "Мәдениеттер және діндер халықаралық орталығы" республикалық мемлекеттік мекемесі Қазақстан Республикасы Ақпарат және қоғамдық даму министрлігінің "Дінтану сараптамасы орталығы" республикалық мемлекеттік мекемесі (бұдан әрі – мекеме) болып қайта аталсын.

6. Мыналар:

1) Қазақстан Республикасының Ақпарат және қоғамдық даму министрлігі мекемеге қатысты мемлекеттік басқарудың тиісті саласына (аясына) басшылық ету жөніндегі уәкілетті орган;

2) дінтану сараптамасы объектілеріне, оның ішінде бұқаралық ақпарат құралдарында таратылатын кешенді сараптаманы ұйымдастыруды қамтамасыз ету мекеме қызметінің негізгі нысанасы болып айқындалсын.

7. Министрлік Қазақстан Республикасының заңнамасында белгіленген тәртіппен осы қаулыдан туындайтын шараларды қабылдауды қамтамасыз етсін.

8. Қоса беріліп отырған Қазақстан Республикасы Үкіметінің кейбір шешімдеріне енгізілетін өзгерістер мен толықтырулар бекітілсін.

9. Осы қаулы қол қойылған күнінен бастап қолданысқа енгізіледі.


Қазақстан РеспубликасыныңПремьер-Министрі	|	А. Мамин



	|	Қазақстан РеспубликасыҮкіметінің2019 жылғы 25 сәуірдегі№ 226 қаулысыменбекітілген

Қазақстан Республикасы Үкіметінің кейбір шешімдеріне енгізілетін өзгерістер мен толықтырулар
1. "Акциялардың мемлекеттік пакеттеріне мемлекеттік меншіктің түрлері және ұйымдарға қатысудың мемлекеттік үлестері туралы" Қазақстан Республикасы Үкіметінің 1999 жылғы 12 сәуірдегі № 405 қаулысында (Қазақстан Республикасының ПҮАЖ-ы, 1999 ж., № 13, 124-құжат):

көрсетілген қаулымен бекітілген акцияларының мемлекеттік пакеттері мен қатысу үлестері республикалық меншікте қалатын акционерлік қоғамдар мен шаруашылық серіктестіктердің тізбесінде :

"Нұр-Сұлтан қаласы" деген бөлім мынадай мазмұндағы реттік нөмірі 21-192-жолмен толықтырылсын:

"21-192. "Конфессияаралық және өркениетаралық диалогты дамыту жөніндегі Н. Назарбаев орталығы" коммерциялық емес акционерлік қоғамы.".

2. "Республикалық меншіктегі ұйымдар акцияларының мемлекеттік пакеттері мен мемлекеттік үлестеріне иелік ету және пайдалану жөніндегі құқықтарды беру туралы" Қазақстан Республикасы Үкіметінің 1999 жылғы 27 мамырдағы № 659 қаулысында :

көрсетілген қаулымен бекітілген иелік ету және пайдалану құқығы салалық министрліктерге, өзге де мемлекеттік органдарға берілетін республикалық меншік ұйымдарындағы акциялардың мемлекеттік пакеттерінің және қатысудың мемлекеттік үлестерінің тізбесінде :

"Қазақстан Республикасының Ақпарат және қоғамдық даму министрлігіне" деген бөлім мынадай мазмұндағы реттік нөмірі 375-9-2-жолмен толықтырылсын:

"375-9-2. "Конфессияаралық және өркениетаралық диалогты дамыту жөніндегі Н. Назарбаев орталығы" коммерциялық емес акционерлік қоғамы.".

3. Күші жойылды - ҚР Үкіметінің 27.12.2023 № 1195 қаулысымен. 

4. "Министрліктер мен өзге де орталық атқарушы органдардың олардың аумақтық органдарындағы және оларға ведомстволық бағыныстағы мемлекеттік мекемелердегі адам санын ескере отырып, штат санының лимиттерін бекіту туралы" Қазақстан Республикасы Үкіметінің 2008 жылғы 15 сәуірдегі № 339 қаулысында :

көрсетілген қаулымен бекітілген министрліктер мен өзге де орталық атқарушы органдардың олардың аумақтық органдарындағы және оларға ведомстволық бағыныстағы мемлекеттік мекемелердегі адам санын ескере отырып, штат санының лимиттерінде:

13-бөлімде:

мына:

"


13	|	Қазақстан Республикасының Ақпарат және қоғамдық даму министрлігі, оған ведомстволық бағыныстағы мемлекеттік мекемелерді ескере отырып, оның ішінде:	|	407
	|	Қазақстан Республикасы Қоғамдық даму министрлігіне ведомстволық бағыныстағы мемлекеттік мекемелер, оның ішінде:	|	93
1)	|	"Мәдениеттер мен діндердің халықаралық орталығы" РММ	|	30
2)	|	"Дін мәселелері жөніндегі ғылыми-зерттеу және талдау орталығы" РММ	|	30
3)	|	"Орталық коммуникациялар қызметі" РММ	|	33


	|	"

деген жолдар мынадай редакцияда жазылсын:

"


13	|	Қазақстан Республикасының Ақпарат және қоғамдық даму министрлігі, оған ведомстволық бағыныстағы мемлекеттік мекемелерді ескере отырып, оның ішінде:	|	377
	|	Қазақстан Республикасы Ақпарат және қоғамдық даму министрлігіне ведомстволық бағыныстағы мемлекеттік мекемелер, оның ішінде:	|	63
1)	|	"Дінтану сараптамасы орталығы" РММ	|	30
2)	|	"Орталық коммуникациялар қызметі" РММ	|	33


	|	".

5. Күші жойылды - ҚР Үкіметінің 04.10.2023 № 866 қаулысымен.

