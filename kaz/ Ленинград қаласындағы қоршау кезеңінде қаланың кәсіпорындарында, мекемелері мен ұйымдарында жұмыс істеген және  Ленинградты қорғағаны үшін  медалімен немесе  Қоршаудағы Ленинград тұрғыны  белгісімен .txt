Алматы қаласының мәслихаты ШЕШТІ:

1. "Ленинград қаласындағы қоршау кезеңінде қаланың кәсіпорындарында, мекемелері мен ұйымдарында жұмыс істеген және "Ленинградты қорғағаны үшін" медалімен немесе "Қоршаудағы Ленинград тұрғыны" белгісімен наградталған Алматы қаласында тұратын азаматтарға Санкт-Петербург қаласына баруға кететін шығындарды өтеуге арналған әлеуметтік көмек туралы" Алматы қаласы мәслихатының 2020 жылғы 9 қазандағы № 488 (Нормативтік құқықтық актілерді мемлекеттік тіркеу тізілімінде № 1647 болып тіркелген) шешіміне мынадай өзгеріс пен толықтыру енгізілсін:

3-тармақ мынадай редакцияда жазылсын:

"3. Осы шешімнің 1-тармағында көрсетілген тұлғалар әлеуметтік көмек алу үшін тұрақты тұрғылықты тіркелген жері бойынша Алматы қаласының аудан әкімдіктеріне (бұдан әрі – көрсетілетін қызметті беруші) өтінішпен мынадай құжаттарды қоса бере отырып жүгінеді:

1) жеке басын куәландыратын құжат (жеке басын куәландыру үшін талап етіледі);

2) "Ленинградты қорғағаны үшін" медалінің немесе "Қоршаудағы Ленинград тұрғыны" белгісі куәліктерінің көшірмесі;

3) жол ақысының құнын растайтын билеттер, отырғызу талоны;

4) алушының екінші деңгейдегі банктерде немесе банк операцияларының жекелеген түрлерін жүзеге асыратын ұйымдарда ашылған банк шотының нөмірі туралы мәліметтер.";

Құжаттар салыстырып тексеру үшін түпнұсқаларда ұсынылады, содан кейін құжаттардың түпнұсқалары өтініш берушіге қайтарылады.

аталған шешім мынадай мазмұндағы 3-1-тармақпен толықтырылсын:

"3-1. Көрсетілетін қызметті беруші әлеуметтік көмек көрсетуден бас тартуды Қазақстан Республикасы Әкімшілік рәсімдік-процестік кодексінің 73-бабына сәйкес жүзеге асырады.".

2. Осы шешім алғашқы ресми жарияланған күнінен бастап қолданысқа енгізіледі.


Алматы қаласы мәслихатының төрағасы	|	М.Отыншиев


