БҰЙЫРАМЫН:

1. "Темекі өнімдерін таңбалау және қадағалау қағидаларын бекіту туралы" Қазақстан Республикасы Қаржы министрінің 2020 жылғы 28 қыркүйектегі № 927 бұйрығына (Нормативтік құқықтық актілерді мемлекеттік тіркеу тізілімінде № 21302 болып тіркелген) мынадай өзгерістер енгізілсін:

көрсетілген бұйрықпен бекітілген Темекі өнімдерін таңбалау және қадағалау қағидаларында :

8-тармақ мынадай редакцияда жазылсын:

"8. Бөлшек сауданы жүзеге асыратын ұйымдарға қойылатын талаптар:

1) ЭЦҚ болуы;

2) ЭЦҚ қойылған, оның ішінде ТТҚ АЖ жеке кабинеті арқылы ТТҚ АЖ-да таңбаланған темекі өнімдерін айналымы және (немесе) айналымнан шығару туралы мәліметтерді қалыптастыру және беру БАК-тың болуы;

3) бұйрыққа сәйкес тіркелген, деректерді тіркеу және (немесе) беру функциясы бар бақылау-касса машинасының болуы;

4) көрсетілген қаражат болған жағдайда, бақылау-касса машинасымен қосылған темекі өнімдерінің сәйкестендіру құралдарын сканерлеу және тану құралдарының болуы;

5) әрбір өткізілген бірлік бойынша бақылау-касса техникасын пайдалана отырып, таңбаланған темекі өнімдерін айналымнан шығару туралы мәліметтерді беру бойынша Азаматтық кодекстің 22 , 23 және 24-тарауларына сәйкес фискалдық деректер операторымен жасалған шарттың болуы.";

11-тармақ мынадай редакцияда жазылсын:

"11. Таңбаланған темекі өнімдерін бөлшек саудада өткізу жөніндегі қызметті жүзеге асырған күннен бастап темекі өнімдерін бөлшек саудада өткізуді жүзеге асыратын айналымға қатысушылар:

1) темекі өнімдерін бөлшек саудада өткізумен байланысты қызметті жүзеге асыру қажеттілігі туындаған күннен бастап ТТҚ АЖ-да өзін тіркеуді жүзеге асырады;

2) ТТҚ АЖ-да тіркелген күннен бастап күнтізбелік 21 (жиырма бір) күн ішінде Оператордың интернет-ресурсында жарияланған электрондық өзара іс-қимыл интерфейсіне қойылатын талаптарға сәйкес ТТҚ АЖ-мен ақпараттық өзара іс-қимылға БАК-нің (болған кезде) дайын болуын қамтамасыз етеді;

3) көрсетілген қаражат болған жағдайда, ТТҚ АЖ-да тіркелген күннен бастап күнтізбелік 21 (жиырма бір) күн ішінде DataMatrix екі өлшемді кодын оқу мүмкіндігіне сәйкестендіру құралдарын сканерлеу және тану құралдарын тексеруді жүргізеді;

4) осы Қағидаларда көзделген талаптарға сәйкес осы Қағидалардың 57-тармағында көрсетілгеннен өзгеше себептер бойынша темекі өнімдерін айналымнан шығару туралы мәліметтерді ТТҚ АЖ-ға енгізеді.";

48-тармақ мынадай редакцияда жазылсын:

"48. Темекі өнімдерін алуды Қабылдау/беру актісі тіркелген күннен бастап 5 (бес) жұмыс күні ішінде Қабылдау/беру актісі бойынша айналымға қатысушы жүзеге асырады, оған ЭЦҚ қол қояды және ТТҚ АЖ-ға жіберіледі.";

50-тармақ мынадай редакцияда жазылсын:

"50. Темекі өнімдерін қабылдау кезінде алшақтықтар анықталған жағдайда, айналымға қатысушы анықтаған алшақтықтар туралы хабарлама қалыптастырады және бұрын жөнелтілген Қабылдау/беру актісіне тиісті өзгерістер енгізу үшін оны тиеп жөнелтуді жүзеге асырған айналымға қатысушыға жіберед немесе оны қабылдамайды.

Қабылдау/беру актісін қабылдамаған жағдайда айналымға қатысушы жаңа Қабылдау/беру актісін жазады.

Осы тармақтың бірінші бөлігінде көзделген жағдайды қоспағанда, жөнелтуші ТТҚ АЖ-да тіркелген күннен кейін бес жұмыс күні ішінде, бірақ жаңасын ресімдемей, айналымға қатысушы растаған сәтке дейін Қабылдау/беру актісін кері қайтарып ала алады.";

55-тармақ мынадай редакцияда жазылсын:

"55. Темекі өнімдерін бөлшек саудада өткізуді жүзеге асыратын айналымға қатысушы оларды ТТҚ АЖ-ға қабылдағаны туралы мәліметтер мынадай тәсілдердің бірі:

1) өзінде орнатылған бақылау-касса машинасымен ұштасқан, сатылатын өнімнің қаптамасына техникалық құралдармен басылған сәйкестендіру құралын сканерлеу және тану;

осы Қағидаларға 8-қосымшаға сәйкес нысан бойынша темекі өнімдерін айналымнан шығару туралы хабарламаны өткізу (сату) күнінен бастап күнтізбелік 30 (отыз) күннен кешіктірмейтін мерзімде ТТҚ АЖ-ға ұсыну арқылы расталған жағдайда ғана оларды айналымнан шығаруды жүзеге асырады.";

57-тармақ мынадай редакцияда жазылсын:

"57. Бөлшек саудада сату кезінде ТТҚ АЖ-да темекі өнімдерінің айналымынан шығару мынадай негіздердің бірі болған кезде:

1) Фискалдық деректер операторынан алынған, осы Қағидалардың 56-тармағында көрсетілген мәліметтердің негізінде;

2) осы Қағидаларға 8-қосымшаға сәйкес нысан бойынша темекі өнімдерін бөлшек саудада өткізуді жүзеге асыратын айналымның қатысушысы ТТҚ АЖ-ға ұсынған айналымнан шығару туралы хабарлама негізінде;

3) темекі өнімдерін бөлшек сауда да жүзеге асыратын айналымға қытысушы ТТҚ АЖ-ға ұсынған Қабылдау/беру актісін растау туралы мәліметтердің негізінде, алынған темекі өнімдерінің айналымынан автоматты түрде шығуға айналымға қытысушының келісімі туралы ТТҚ АЖ-да тиісті белгі болған және осы тармақтың 1) немесе 2) тармақшаларында көрсетілген тауарларды айналымнан шығару туралы ақпарат ТТҚ АЖ-да болмаған кезде жүзеге асырылады.";

58-тармақ алып тасталсын.

2. Қазақстан Республикасы Қаржы министрлігінің Мемлекеттік кірістер комитеті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасының Әділет министрлігінде мемлекеттік тіркелуін;

2) осы бұйрықтың Қазақстан Республикасы Қаржы министрлігінің интернет-ресурсында орналастырылуын;

3) осы бұйрық Қазақстан Республикасының Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметтерді Қазақстан Республикасы Қаржы министрлігінің Заң қызметі департаментіне ұсынылуын қамтамасыз етсін.

3. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңҚаржы министрі	|	Е. Жамаубаев


