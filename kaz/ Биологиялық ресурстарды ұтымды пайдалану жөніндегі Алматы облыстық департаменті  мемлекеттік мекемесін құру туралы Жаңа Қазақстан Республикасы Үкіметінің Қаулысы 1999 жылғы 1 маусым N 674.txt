
Алматы облысының барлық табиғат қорғау ұйымдарының қызметiн ұйымдастыруды үйлестiру және бақылау мақсатында Қазақстан Республикасының Үкiметi қаулы етеді: 1. Қазақстан Республикасының Ауыл шаруашылығы министрлiгi Орман, балық және аңшылық шаруашылығы комитетінің аумақтық органы ретiнде "Биологиялық ресурстарды ұтымды пайдалану жөнiндегi Алматы облыстық департаментi" (бұдан әрi - Департамент) мемлекеттiк мекемесi құрылсын. 2. Департамент қызметiн қаржыландыру Қазақстан Республикасының Ауыл шаруашылығы министрлiгi Орман, балық және аңшылық шаруашылығы комитетiн ұстауға республикалық бюджетте көзделген қаражат есебiнен және соның шегiнде жүзеге асырылатын болып белгiленсiн. 3. Ауыл шаруашылығы министрлiгi Орман, балық және аңшылық шаруашылығы комитетi Алматы орман, балық және аңшылық шаруашылығы облыстық басқармасының, Iле-Балқаш балық запастарын қорғау және балық аулауды реттеу жөніндегi бассейн басқармасының, "Алтын Емел" мемлекеттiк ұлттық табиғат паркiнiң, Алматы мемлекеттiк қорығының, Алакөл мемлекеттiк қорығының, Iле Алатауы мемлекеттiк ұлттық табиғат паркiнiң



қызметтерiн ұйымдастыруды үйлестiру және бақылау жөнiндегi

функцияларды заңдарда белгiленген тәртiппен Департаментке

жүктеуді қамтамасыз етсiн.

4. Осы қаулы қол қойылған күнінен бастап күшіне енедi.



Қазақстан Республикасының

Премьер-Министрі



Оқығандар:

Орынбекова Д.

Омарбекова А









