
«Нормативтік құқықтық актілер туралы» 1998 жылғы 24 наурыздағы Қазақстан Республикасы Заңының 21-1 және 43-1-баптарына сәйкес БҰЙЫРАМЫН : 1. «Ауыл шаруашылығы саласындағы салалық біліктілік шеңберін бекіту туралы» Қазақстан Республикасы Ауыл шаруашылығы министрінің 2013 жылғы 8 мамырдағы № 20/217 бұйрығының (Нормативтік құқықтық актілерді мемлекеттік тіркеу тізілімінде № 8503 болып тіркелген, «Егемен Қазақстан» газетінің 2013 жылғы 26 қазандағы № 240 (28179) санында жарияланған) күші жойылды деп танылсын. 2. Қазақстан Республикасы Ауыл шаруашылығы министрлігінің Агроөнеркәсіптік кешенді ғылыми және кадрлық қамтамасыз ету департамент! заңнамада белгіленген тәртіппен: 1) осы бұйрықтың көшірмесін Қазақстан Республикасының Әділет министрлігіне жолдануын; 2) осы бұйрықтың мерзімді баспа басылымдарында және «Әділет» ақпараттық-құқықтық жүйесінде ресми жариялануын; 3) осы бұйрықтың Қазақстан Республикасы Ауыл шаруашылығы министрлігінің интернет-ресурсында орналастырылуын қамтамасыз етсін. 3. Осы бұйрық қол қойған күнінен бастап күшіне енеді.

Министр                                           А. Мамытбеков

