
Қазақстан Республикасының Үкiметi қаулы етеді:

1. Қазақстан Республикасының Туризм және спорт жөнiндегi агенттiгiнiң "Достық" оқу-спорт кешенi" республикалық мемлекеттiк қазыналық кәсiпорны қайта құру жолымен мемлекеттің 100 пайыздық қатысуымен "Достық" спорт кешенi" ашық акционерлiк қоғамына (бұдан әрi - "Достық" СК" ААҚ) қайта ұйымдастырылсын.

2. Қазақстан Республикасы Қаржы министрлiгiнiң Мемлекеттiк мүлiк және жекешелендiру комитетi заңнамада белгiленген тәртiппен: 1) жарғысын бекiту кезiнде "Достық" СК" ААҚ қызметiнiң негiзгi нысанасын Қазақстан Республикасында спортты дамытуға, халықаралық жарыстар мен ел чемпионаттарын өткiзуге қатысу деп белгiлесiн; 2) әдiлет органдарында "Достық" СК" ААҚ-ның мемлекеттiк тiркелуiн қамтамасыз етсiн; 3) "Достық" СК" ААҚ-ның жарғылық капиталына Алматы қаласы, Абай даңғылы, 48 мекен-жайы бойынша ғимаратты берсiн; 4) осы қаулыдан туындайтын өзге де шараларды қабылдасын.

3. Қазақстан Республикасы Үкiметiнiң кейбiр шешiмдерiне мынадай өзгерiстер мен толықтырулар енгiзiлсiн: 1) "Акциялардың мемлекеттiк пакеттерiне мемлекеттiк меншiктiң түрлерi және ұйымдарға қатысудың мемлекеттiк үлестерi туралы" Қазақстан Республикасы Үкiметiнiң 1999 жылғы 12 сәуiрдегi N 405 қаулысына (Қазақстан Республикасының ПYКЖ-ы, 1999 ж., N 13, 124-құжат): көрсетiлген қаулымен бекiтiлген Акцияларының мемлекеттiк пакеттерi мен үлестерi республикалық меншiкке жатқызылған акционерлiк қоғамдар мен шаруашылық серiктестердiң тiзбесiндегi: "Алматы қ." бөлiмi мынадай мазмұндағы реттік нөмiрi 123-7-жолмен толықтырылсын: "123-7 "Достық" спорт кешенi" ААҚ"; 2) "Республикалық меншiктегi ұйымдар акцияларының мемлекеттiк пакеттерi мен мемлекеттiк үлестерiне иелiк ету және пайдалану жөнiндегi құқықтарды беру туралы" Қазақстан Республикасы Yкiметiнiң 1999 жылғы 27 мамырдағы N 659 қаулысына : Иелiк ету және пайдалану құқығы салалық министрлiктерге берiлетiн республикалық меншiк ұйымдарындағы акциялардың мемлекеттiк пакеттерiнiң және қатысудың мемлекеттiк үлестерiнiң тiзбесiндегi: "Қазақстан Республикасының Туризм және спорт жөнiндегi агенттiгi" бөлiмi мынадай мазмұндағы реттiк нөмiрi 228-1-жолмен толықтырылсын: "228-1 "Достық" спорт кешенi" ААҚ"; 3) <*> Ескерту. 3-тармақтың күші жойылды - ҚР Үкіметінің 2004.10.29. N 1130 қаулысымен .

4. Осы қаулы қол қойылған күнінен бастап күшіне енеді.

Қазақстан Республикасының Премьер-Министрі

