
1. Қоса беріліп отырған " Жаңартылатын энергия көздерін пайдалануды қолдау туралы " және " Қазақстан Республикасының кейбір заңнамалық актілеріне жаңартылатын энергия көздерін пайдалануды қолдау мәселелері бойынша өзгерістер мен толықтырулар енгізу туралы " Қазақстан Республикасының 2009 жылғы 4 шілдедегі заңдарын іске асыру мақсатында қабылдануы қажет нормативтік құқықтық актілердің тізбесі (бұдан әрі - тізбе) бекітілсін. 2. Қазақстан Республикасы Энергетика және минералдық ресурстар министрлігі: 1) мемлекеттік органдармен бірлесіп, тізбеге сәйкес нормативтік құқықтық актілердің жобаларын әзірлесін және белгіленген тәртіппен Қазақстан Республикасының Үкіметіне бекітуге енгізсін; 2) тиісті ведомстволық нормативтік құқықтық актілерді қабылдасын және қабылданған шаралар туралы Қазақстан Республикасының Үкіметін хабардар етсін.

Премьер-Министр                                  К. Мәсімов

Қазақстан Республикасы Премьер-Министрінің 2009 жылғы 11 тамыздағы N 115-ө өкімімен бекітілген

"Жаңартылатын энергия көздерін пайдалануды қолдау туралы" және "Қазақстан Республикасының кейбір заңнамалық актілеріне жаңартылатын энергия көздерін пайдалануды қолдау мәселелері бойынша өзгерістер мен толықтырулар енгізу туралы" Қазақстан Республикасының 2009 жылғы 4 шілдедегі заңдарын іске асыру мақсатында қабылдануы қажет нормативтік құқықтық актілердің тізбесі


Р/с N	|	Нормативтік құқықтық актінің атауы	|	Аяқтау нысаны	|	Орындауға жауапты мемлекеттік орган	|	Орындау мерзімі
1	|	2	|	3	|	4	|	5
1.	|	Жаңартылатын энергия көздерін пайдалану жөніндегі объектілердің техникалық-экономикалық негіздемелері мен құрылыс жобаларының ережесін, келісу және бекіту мерзімдерін бекіту туралы	|	Қазақстан Республикасы Үкіметінің қаулысы	|	ЭМРМ	|	2009 жылғы тамыз
2.	|	Жаңартылатын энергия көздерін пайдалану мониторингін жүзеге асыру ережесін бекіту туралы	|	Қазақстан Республикасы Үкіметінің қаулысы	|	ЭМРМ	|	2009 жылғы тамыз
3.	|	Білікті энергия өндіруші ұйымдардан электр энергиясын сатып алу ережесін бекіту туралы	|	ЭМРМ бұйрығы	|	ЭМРМ (жинақтау) ТМРА	|	2009 жылғы тамыз
4.	|	Электр немесе жылу желілеріне қосатын және жаңартылатын энергия көздерін пайдалану жөніндегі объектілерді қосатын ең жақын нүктені айқындау ережесі мен мерзімдерін бекіту туралы	|	ЭМРМ бұйрығы	|	ЭМРМ (жинақтау) ТМРА	|	2009 жылғы тамыз
5.	|	Жаңартылатын энергия көздерін пайдалану жөніндегі объектілерді орналастыру жоспарын (бағдарламасын) бекіту туралы	|	ЭМРМ бұйрығы	|	ЭМРМ	|	2010 жылғы тамыз


Ескертпе: аббревиатуралардың толық жазылуы: ЭМРМ     - Қазақстан Республикасы Энергетика және минералдық ресурстар министрлігі ТМРА     - Қазақстан Республикасы Табиғи монополияларды реттеу агенттігі

