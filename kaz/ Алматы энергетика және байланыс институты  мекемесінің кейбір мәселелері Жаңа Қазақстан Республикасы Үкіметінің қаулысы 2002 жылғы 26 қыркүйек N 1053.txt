
"Қазақстан Республикасындағы Білім және ғылым объектілерін жекешелендірудің 2000-2005 жылдарға арналған тұжырымдамасы туралы" Қазақстан Республикасы Үкіметінің 2000 жылғы 11 сәуірдегі N 555 P000555_ қаулысымен мақұлданған Қазақстан Республикасындағы Білім және ғылым объектілерін жекешелендірудің 2000-2005 жылдарға арналған тұжырымдамасына сәйкес Қазақстан Республикасының Үкіметі қаулы етеді: 1. Қазақстан Республикасының Қаржы министрлігі Мемлекеттік мүлік және жекешелендіру комитетінің "Алматы энергетика және байланыс институты" мекемесін (бұдан әрі - Мекеме) Мекеме құрылтайшылары қатысатын коммерциялық емес ұйым - жабық акционерлік қоғам (бұдан әрі - Қоғам) етіп қайта ұйымдастыру туралы ұсынысына келісім берілсін. 2. Қазақстан Республикасы Қаржы министрлігінің Мемлекеттік мүлік және



жекешелендіру комитеті Қазақстан Республикасының заңнамасында белгіленген

тәртіппен:

1) Қоғамның басқа құрылтайшыларымен құрылтай шартын жасассын;

2) Қоғамның әділет органдарында мемлекеттік тіркелуін қамтамасыз

етсін;

3) Қоғам акцияларының мемлекеттік пакетін иелену және пайдалану

құқығын Қазақстан Республикасының Білім және ғылым министрлігіне берсін;

4) осы қаулыны іске асыру жөнінде өзге де шаралар қабылдасын.

3. Осы қаулы қол қойылған күнінен бастап күшіне енеді.



Қазақстан Республикасының

Премьер-Министрі





Мамандар:

Багарова Ж.А.,

Қасымбеков Б.А.









