
Қазақстан Республикасының Үкіметі ҚАУЛЫ ЕТЕДІ : 1. «Мемлекеттік мәдениет ұйымдарын аттестаттауды жүргізу қағидасын бекіту туралы» Қазақстан Республикасы Үкіметінің 2011 жылғы 11 ақпандағы № 127 қаулысына (Қазақстан Республикасының ПҮАЖ-ы, 2011 ж., № 20, 238-құжат) мынадай өзгеріс пен толықтырулар енгізілсін: көрсетілген қаулымен бекітілген Мемлекеттік мәдениет ұйымдарын аттестаттауды жүргізу қағидасында : мынадай мазмұндағы 4-1, 19-1, 19-2-тармақтармен толықтырылсын: «4-1. Комиссия өз қызметін мемлекеттік орган шешімінің негізінде тоқтатады. 19-1. Мемлекеттік орган аттестаттамаған ұйымдар Қазақстан Республикасының заңнамасында белгіленген тәртіппен аттестатталмағаны  туралы шешімге шағым беруге құқылы. 19-2. Аттестатталған және аттестатталмаған ұйымдар туралы ақпарат тиісті мемлекеттік органның интернет-ресурсында орналастырылады.»; «Қорытынды ережелер» деген 3-бөлім алынып тасталсын. 2. Осы қаулы алғашқы ресми жарияланған күнінен бастап күнтізбелік он күн өткен соң қолданысқа енгізіледі.

Қазақстан Республикасының Премьер-Министрі                                     С. Ахметов

