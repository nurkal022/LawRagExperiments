
Қазақстан Республикасының Үкіметі ҚАУЛЫ ЕТЕДІ : «Оңтүстік» арнайы экономикалық аймағын құру туралы» Қазақстан Республикасы Президентінің 2005 жылғы 6 шілдедегі № 1605 Жарлығына өзгеріс енгізу туралы» Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                      С. Ахметов

Қазақстан Республикасы Президентінің Жарлығы «Оңтүстік» арнайы экономикалық аймағын құру туралы» Қазақстан Республикасы Президентінің 2005 жылғы 6 шілдедегі № 1605 Жарлығына өзгеріс енгізу туралы

«Қазақстан Республикасындағы арнайы экономикалық аймақтар туралы» 2011 жылғы 21 шілдедегі Қазақстан Республикасының Заңына сәйкес ҚАУЛЫ ЕТЕМІН : 1. «Оңтүстік» арнайы экономикалық аймағын құру туралы» Қазақстан Республикасы Президентінің 2005 жылғы 6 шілдедегі № 1605 Жарлығына (Қазақстан Республикасының ПҮАЖ-ы, 2005 ж., № 28, 344-құжат; 2008 ж., № 41, 455-құжат; 2013 ж., № 7, 148-құжат) мынадай өзгеріс енгізілсін: жоғарыда аталған Жарлықпен бекітілген «Оңтүстік» арнайы экономикалық аймағы туралы ережеде : 4-тармақ жаңа редакцияда жазылсын: «4. АЭА аумағындағы қызметтің басым түрлері: 1) киімнен басқа, дайын тоқыма өнімдерінің өндірісі; 2) өзге де тоқылған және тоқыма бұйымдарының өндірісі; 3) теріден және былғарыдан тігілген киімді қоспағанда, киім өндірісі; 4) иіру, тоқыма және өңдеу өндірісі; 5) киімді қоспағанда, тоқылмаған бұйымдар өндірісі; 6) кілем және кілем бұйымдарының өндірісі; 7) ағаш массасы мен целлюлоза өндірісі; 8) қағаз және қатырма қағаз өндірісі; 9) былғары илеуді және өңдеуді, теріні өңдеуді және бояуды қоспағанда, былғары өнімдерінің өндірісі; 10) жазу қағаздары бұйымдарының өндірісі болып табылады.». 2. Осы Жарлық қол қойылған күнінен бастап қолданысқа енгізіледі.

Қазақстан Республикасының Президенті                            Н. Назарбаев

