
"Екібастұз ГРЭС-2" акционерлік қоғамындағы қалыптасқан ауыр қаржы-экономикалық жағдайға байланысты және оның маңызды стратегиялық мәнін ескере отырып, "Банкроттық туралы" Қазақстан Республикасының 1997 жылғы 21 қаңтардағы Z970067_ Заңына сәйкес Қазақстан Республикасының Үкіметі қаулы етеді: 1. Қазақстан Республикасының Мемлекеттік кіріс министрлігі заңдарда белгіленген тәртіппен "Екібастұз ГРЭС-2" акционерлік қоғамының банкроттығын жүргізсін. 2. "Екібастұз ГРЭС-2" акционерлік қоғамының конкурстық массасын сатудың: 1) "Екібастұз ГРЭС-2" акционерлік қоғамының мүліктік кешенін бірыңғай лотпен сатуды; 2) конкурстық массаның бірінші кезектегі кредиторлардың талаптарынан төмен емес старттық бағасын; 3) өндірістің технологиялық циклының үздіксіздігін қамтамасыз етуді; 4) конкурстық басқарушыға өндірістің үздіксіздігін қамтамасыз ету мақсатында шарттар жасасу құқығын беруді көздейтін ерекше шарттары мен тәртібі белгіленсін. 3. Конкурстық массаны сатып алушыларға мынадай қосымша талаптар белгіленсін: 1) сатып алушының электр қуатын өндіру, беру және тарату жөніндегі қызметті жүзеге асыруға қажетті лицензиясы болуы тиіс; 2) сатып алушы "Ресей ЕЭС" Ресей энергетика және электрлендіру акционерлік қоғамының электр энергиясын оның желілері арқылы Ресей Федерациясының аумағы бойынша тасымалдауға келісімін ұсынуы тиіс; 3) сатып алушы өзіне "Екібастұз ГРЭС-2" акционерлік қоғамының



еңбекақы берешектерін өтеу жөнінде міндеттеме қабылдайды.

4. Осы қаулының атқарылуын бақылау Қазақстан Республикасы

Премьер-Министрінің орынбасары Д.К.Ахметовке жүктелсін.

5. Осы қаулы қол қойылған күнінен бастап қолдануға енгізіледі.



Қазақстан Республикасының

Премьер-Министрі







Оқығандар:

Қобдалиева Н.М.

Орынбекова Д.К.









