
Қазақстан Республикасының Үкіметі ҚАУЛЫ ЕТЕДІ: 1. "2011-2013 жылдарға арналған республикалық бюджет туралы" Қазақстан Республикасының Заңын іске асыру туралы" Қазақстан Республикасы Үкіметінің 2010 жылғы 13 желтоқсандағы № 1350 қаулысына мынадай толықтыру енгізілсін: көрсетілген қаулыға 25-қосымша , мынадай мазмұндағы реттік нөмірі 26-жолмен толықтырылсын:


26	|	Талдамалық зерттеулер жүргізу жөнінде қызметтер көрсету	|	Саясаттың басым салаларды айқындау және қазақстандық заңнаманың Экономикалық Ынтымақтастық және Даму Ұйымының стандарттарына сәйкестігін талдау; Қазақстан Республикасының Үкіметі үшін Экономикалық Ынтымақтастық және Даму Ұйымының негізгі комитеттері қатарынан толық мүше/тұрақты байқаушы мәртебесі алу бойынша алдын-ала ұсыныстар әзірлеу және Қазақстан Республикасының Экономикалық Ынтымақтастық және Даму Ұйымына мүшелікке кіруі жөніндегі іс шаралар жоспарын әзірлеу	|	Қазақстан Республикасы Әділет министрлігі	|	"Қазақстан Республикасының Үкіметі жанындағы Ұлттық талдамалық орталық" АҚ"	|	001 "Мемлекеттің қызметін құқықтық қамтамасыз ету"	|	10000


2. Осы қаулы қол қойылған күнінен бастап қолданысқа енгізіледі.

Қазақстан Республикасының Премьер-Министрі К. Мәсімов

