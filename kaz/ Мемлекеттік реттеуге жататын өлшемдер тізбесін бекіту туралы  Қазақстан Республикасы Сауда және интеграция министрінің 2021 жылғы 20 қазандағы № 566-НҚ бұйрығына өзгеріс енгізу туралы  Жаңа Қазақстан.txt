БҰЙЫРАМЫН:

1. "Мемлекеттік реттеуге жататын өлшемдер тізбесін бекіту туралы" Қазақстан Республикасы Сауда және интеграция министрінің 2021 жылғы 20 қазандағы № 566-НҚ бұйрығына (Нормативтік құқықтық актілерді мемлекеттік тіркеу тізілімінде № 24864 болып тіркелген) мынадай өзгеріс енгізілсін:

көрсетілген бұйрықпен бекітілген Мемлекеттік реттеуге жататын өлшемдер тізбесі осы бұйрыққа қосымшаға сәйкес жаңа редакцияда жазылсын.

2. Қазақстан Республикасы Сауда және интеграция министрлігінің Техникалық реттеу және метрология комитеті заңнамада белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты Қазақстан Республикасы Сауда және интеграция министрлігінің интернет-ресурсында орналастыруды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Сауда және интеграция вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыСауда және интеграция министрі	|	А. Шаккалиев


"КЕЛІСІЛДІ"

Қазақстан Республикасы

Ұлттық экономика министрлігі


	|	Қазақстан РеспубликасыСауда және интеграцияБірінші вице-министрі2023 жылғы 21 қыркүйектегі№ 347-НҚ бұйрығынақосымша

Мемлекеттік реттеуге жататын өлшемдер тізбесі

№	|	Объектісі мен қолданылу саласы көрсетілген өлшемдер атауы	|	Метрологиялық талаптар	|	Ескертпе
Өлшеу диапазоны	|	Шекті жол берілетін қателік немесе дәлдік сыныбы
1	|	2	|	3	|	4	|	5
Өлшем бірлігін қамтамасыз ету және мемлекеттік метрологиялық бақылау саласында
1	|	Мемлекеттік Тудың геометриялық өлшемдерін өлшеу	|	0-ден 500 мм дейін0-ден 2000 мм дейін0-ден 4000 мм дейін	|	МЕМСТ 7502 "Металл өлшеуіш рулетка. Техникалық шарттар" бойынша 2 дәлдік сыныбы	|	
2	|	Мемлекеттік Елтаңбаның геометриялық өлшемдерін өлшеу	|	0-ден 1000 мм дейін0-ден 3000 мм дейін	|	МЕМСТ 7502 "Металл өлшеуіш рулетка. Техникалық шарттар" бойынша 2 дәлдік сыныбы	|	
3	|	Мемлекеттік Елтаңба мен Мемлекеттік Ту үлгілерінің және Мемлекеттік Елтаңба мен Мемлекеттік Ту бейнеленген материалдық объектілердің немесе оның рәміздері элементтерінің түстілігін өлшеу	|	Шектеусіз	|	Түс координаттарын өлшеудің абсолютті қателігі ± 2;түс координаттары ± 0,02	|	
4	|	Орау, сату және импорттау кезіндегі кез келген түрдегі қаптамада өлшенген тауарлардың массасын өлшеу	|	Шектеусіз	|	Өлшеу құралдарының дәлдік сыныбы мен түріне байланысты	|	
5	|	Орау, сату және импорттау кезіндегі кез келген түрдегі қаптамада өлшенген тауарлардың температурасын өлшеу	|	Минус 50 °С-ден 50 °С дейін	|	∆ = ± 0,2 °С	|	
6	|	Орау, сату және импорттау кезіндегі кез келген түрдегі қаптамада өлшенген тауарлардың көлемін өлшеу	|	Шектеусіз	|	s= ± 0,1 %	|	
7	|	Орау, сату және импорттау кезіндегі кез келген түрдегі қаптамада өлшенген тауарлардың ылғалдылығын өлшеу	|	20-дан 90 % дейін,	|	s= ± 0,5 %	|	
8	|	Масса немесе көлем бірліктерімен көрсетілген кез келген түрдегі қаптамада өлшенген өнімдердің мөлшерін өлшеу	|	0-ден 15000 г (мл) дейін,	|	Массаны немесе көлемді өлшеуге арналған құралдардың метрологиялық талаптарына сәйкес	|	
Сауда саласында
9	|	Өндірілген және іске асырылатын өнімнің геометриялық параметрлерін өлшеу, олардың нәтижелері сатып алушы мен сатушы арасындағы сауда-коммерциялық операцияларда қолданылады	|	0-ден 50000 мм дейін	|	∆ = ± (0,5 ÷ 1,5) мм5000 мм жоғарыs= ± 2 %	|	
10	|	Сауда-коммерциялық операциялар кезінде қолданылатын тауар/өнімнің салмағын өлшеу	|	Шектеусіз	|	"Өлшем бірлігін қамтамасыз етудің мемлеккеттік жүйесі.Таразы автоматты әрекет емес" МЕМСТ OIML R 76-1 бойынша III дәлдік сыныбы	|	Ауылшаруашылық жәрмеңкелерде қатысатын тауарларды/өнімдерді есепке алмағанда

Ескертпе. Негізгі қолданылатын қысқартулар:

мм – миллиметр;

г – грамм;

мл – миллилитр;

о С – градус

