
Қазақстан Республикасының Үкіметі ҚАУЛЫ ЕТЕДІ : «Швеция Корольдігінде Қазақстан Республикасының Елшілігін ашу туралы» Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                                     С. Ахметов

Қазақстан Республикасы Президентінің Жарлығы Швеция Корольдігінде Қазақстан Республикасының Елшілігін ашу туралы

Қазақстан Республикасының Швеция Корольдігімен дипломатиялық қатынастарын нығайту мақсатында ҚАУЛЫ ЕТЕМІН: 1. Стокгольм қаласында (Швеция Корольдігі) Қазақстан Республикасының Елшілігі ашылсын. 2. Қазақстан Республикасының Үкіметі осы Жарлықтан туындайтын қажетті шараларды қабылдасын. 3. Осы Жарлық 2013 жылғы 1 қаңтардан бастап қолданысқа енгізіледі.

Қазақстан Республикасының Президенті                                         Н. Назарбаев

