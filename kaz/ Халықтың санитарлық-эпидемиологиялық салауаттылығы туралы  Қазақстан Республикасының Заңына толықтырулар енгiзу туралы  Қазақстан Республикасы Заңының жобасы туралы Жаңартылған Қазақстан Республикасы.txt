
Ескерту. Қазақстан Республикасының Заңының жобасы Қазақстан Республикасының Парламентiнен кері қайтарып алынды - ҚР Үкіметінің 2006.03.30. N 213 қаулысымен.

Қазақстан Республикасының Yкiметi ҚАУЛЫ ЕТЕДI: "Халықтың санитарлық-эпидемиологиялық салауаттылығы туралы" Қазақстан Республикасының Заңына толықтырулар енгiзу туралы" Қазақстан Республикасы Заңының жобасы Қазақстан Республикасының Парламентi Мәжілісінiң қарауына енгiзiлсiн.

Қазақстан Республикасының Премьер-Министрі

Жоба

"Халықтың санитарлық-эпидемиологиялық салауаттылығы туралы" Қазақстан Республикасының Заңына толықтырулар енгiзу туралы" Қазақстан Республикасының Заңы

1-бап. "Халықтың санитарлық-эпидемиологиялық салауаттылығы туралы" Қазақстан Республикасының 2002 жылғы 4 желтоқсандағы Заңына (Қазақстан Республикасы Парламентiнiң Жаршысы, 2002 ж., N 21, 176-құжат; N 23, 142-құжат; 2005 ж., N 7, N 8, 23-құжат) мынадай толықтырулар енгiзiлсiн:

1) 1-бап мынадай мазмұндағы 14-1) тармақшамен толықтырылсын: "14-1) тәуелкелдi бағалау - қолданылуы мүмкiн санитарлық-iндетке қарсы (алдын aлу) iс-шараларды және соған байланысты Қазақстан Республикасының санитарлық-эпидемиологиялық қызметi өткiзетiн медициналық-биологиялық және экономикалық салдарларды ескере отырып, жұқпалы және паразитарлық аурулар қоздырғыштары немесе тасымалдаушылар енгiзiлуi және таралуы, сондай-ақ олардың химиялық, микробиологиялық, радиологиялық ластануына байланысты халықтың денсаулығы үшiн қауiпсiз емес тауардың әкелiну мүмкiндiгiн ғылыми негізделген тұрғыдан бағалау";

2) 7-бап мынадай мазмұндағы 32), 33) және 34) тармақшалармен толықтырылсын: "32) халықаралық практикадағы жалпы қабылданған тәуекелдi бағалау әдiстерiн ескере отырып, тәуекелдi бағалауды жүргiзудiң тәртібiн белгiлейдi; 33) егер бұл iс-шаралар елдiң аумағында халықтың санитарлық-эпидемиологиялық салауаттылығының тиiсті деңгейiн қамтамасыз етсе, барабар ретiнде басқа елдердiң санитарлық-iндетке қарсы (алдын алу) iс-шараларын таниды; 34) ауру таралмаған немесе ауру таралу деңгейi төмен аумақтарды немесе олардың бөлiктерiн айқындайды";

3) 7-1-бап мынадай мазмұндағы 14) тармақшамен толықтырылсын: "14) тәуекелдi бағалауды жүзеге асыруды ұйымдастырады";

4) 8-баптың бiрiншi бөлiгi мынадай мазмұндағы 24) тармақшамен толықтырылсын: "24) өз құзыретi шегiнде тәуекелдi бағалауды жүзеге асыруды ұйымдастырады";

5) 9-бапта: 1-тармақ мынадай мазмұндағы 13) тармақшамен толықтырылсын: "13) тәуекелдi бағалауды жүзеге асырады"; 2-тармақ мынадай мазмұндағы 9) тармақшамен толықтырылсын: "9) тәуекелдi бағалауды жүзеге асырады"; 3-тармақ мынадай мазмұндағы 9) тармақшамен толықтырылсын: "9) тәуекелдi бағалауды жүзеге асырады"; 4-тармақ мынадай мазмұндағы 6) тармақшамен толықтырылсын: "6) тәуекелдi бағалауды жүзеге асырады";

6) 15-баптың 1-тармағы "деректер банкiн түзу мен жүргiзудi" деген сөздерден кейін мынадай мазмұндағы бесiншi абзацпен толықтырылсын: "жалпыға бiрдей қабылданған халықаралық талаптары бар мемлекеттiк санитарлық-эпидемиологиялық нормалау жүйесінiң құжаттарын үйлестiрудi".

2-бап. Осы Заң ресми жарияланған күнiнен бастап қолданысқа енгiзiледi.

Қазақстан Республикасының Президентi

