
Қазақстан Республикасының Yкiметi ҚАУЛЫ ЕТЕДI : "Ақмола облысының әкiмшілiк-аумақтық құрылысындағы өзгерiстер туралы" Қазақстан Республикасының Президентi Жарлығының жобасы Қазақстан Республикасы Президентiнiң қарауына енгiзiлсiн.

Қазақстан Республикасы Премьер-Министрінің мiндетiн атқарушы

Қазақстан Республикасы Президентінің Жарлығы  Ақмола облысының әкiмшілiк-аумақтық құрылысындағы өзгерiстер туралы

"Қазақстан Республикасының әкiмшiлiк-аумақтық құрылысы туралы" Қазақстан Республикасының 1993 жылғы 8 желтоқсандағы Заңының 9-бабына сәйкес ҚАУЛЫ ЕТЕМIН: 1. Ақмола облысы Целиноград ауданының әкiмшiлiк орталығы Астана қаласының Көктал кентiнен Целиноград ауданы Малиновка ауылдық округiнiң Малиновка ауылына көшiрiлсiн. 2. Қазақстан Республикасының Үкiметi 2007 жылғы 1 сәуiрге дейiн осы Жарлықтың 1-тармағын iске асыру жөнiндегi қажеттi шараларды қабылдасын. 3. Осы Жарлық қол қойылған күнiнен бастап қолданысқа енгiзiледi.

Қазақстан Республикасының Президентi

