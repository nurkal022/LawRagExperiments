
Ескерту. Заңының жобасы Қазақстан Республикасының Парламентінен кері қайтарып алынды - ҚР Үкіметінің 17.11.2015 № 916 қаулысымен.

Қазақстан Республикасының Үкіметі ҚАУЛЫ ЕТЕДІ: «Жеке басты куәландыратын құжаттар туралы» Қазақстан Республикасының Заңына толықтырулар енгізу туралы» Қазақстан Республикасы Заңының жобасы Қазақстан Республикасының Парламенті Мәжілісінің қарауына енгізілсін.

Қазақстан Республикасының Премьер-Министрі                      К. Мәсімов

Жоба

ҚАЗАҚСТАН РЕСПУБЛИКАСЫНЫҢ ЗАҢЫ «Жеке басты куәландыратын құжаттар туралы»  Қазақстан Республикасының Заңына толықтырулар енгізу туралы

1-бап . «Жеке басты куәландыратын құжаттар туралы» 2013 жылғы 29 қаңтардағы Қазақстан Республикасының Заңына (Қазақстан Республикасы Парламентiнiң Жаршысы, 2013 ж., № 2, 12-құжат, 2014 ж., № 16, 90-құжат) мынадай толықтырулар енгізілсін: 1) 7-бап мынадай мазмұндағы 2-1-тармақпен толықтырылсын: «2-1. Осы Заңның 6-бабы 1-тармағының 1) тармақшасында көрсетілген жеке басты куәландыратын құжат Қазақстан Республикасының Тұңғыш Президенті – Елбасының «Тәуелсіздік толғауы» деген сөздерін қамтиды.»; 2) 20-бап мынадай мазмұндағы 1-1-тармақпен толықтырылсын: «1-1. Қазақстан Республикасының азаматтығын қабылдауына байланысты Қазақстан Республикасы азаматының жеке куәлігін алған кезде жеке тұлға Қазақстан Республикасы азаматының антын қабылдайды.»; 3) 24-бап мынадай мазмұндағы 2-1) тармақшамен толықтырылсын: «2-1) Қазақстан Республикасының азаматы антының мәтінін бекітеді;»; 4) 25-бап мынадай мазмұндағы 2-1) тармақшамен толықтырылсын: «2-1) Қазақстан Республикасы азаматының ант қабылдау тәртібін бекітеді;»; 5) 26-бап мынадай мазмұндағы 2-1) және 2-2) тармақшалармен толықтырылсын: «2-1) Қазақстан Республикасының азаматы антының мәтінін әзірлейді;»; «2-2) Қазақстан Республикасы азаматының ант қабылдау тәртібін әзірлейді;». 2-бап . Осы Заң алғашқы ресми жарияланған күнінен бастап қолданысқа енгiзiледi.

Қазақстан Республикасының Президенті

