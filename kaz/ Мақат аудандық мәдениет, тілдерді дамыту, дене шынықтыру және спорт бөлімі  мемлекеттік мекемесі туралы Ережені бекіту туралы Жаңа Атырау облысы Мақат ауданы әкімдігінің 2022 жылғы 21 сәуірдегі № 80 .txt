"Қазақстан Республикасындағы жергілікті мемлекеттік басқару және өзін-өзі басқару туралы" Қазақстан Республикасы Заңының 31-бабының 2-тармағына , "Мемлекеттік мүлік туралы" Қазақстан Республикасы Заңының 18-бабының 8)-тармақшасына , 124-бабына , "Мемлекеттік органдар мен олардың құрылымдық бөлімшелерінің қызметін ұйымдастырудың кейбір мәселелері туралы" Қазақстан Республикасы Үкіметінің 2021 жылғы 1 қыркүйектегі № 590 қаулысына сәйкес, Мақат ауданының әкімдігі ҚАУЛЫ ЕТЕДІ:

1. Қоса беріліп отырған "Мақат аудандық мәдениет, тілдерді дамыту, дене шынықтыру және спорт бөлімі" мемлекеттік мекемесі туралы Ереже бекітілсін.

2. "Мақат аудандық мәдениет, тілдерді дамыту, дене шынықтыру және спорт бөлімі" мемлекеттік мекемесі заңнамамен белгіленген тәртіпте қамтамасыз етсін:

1) осы қаулыны ресми жариялап және Қазақстан Республикасы нормативтік құқықтық актілерінің Эталондық бақылау банкіне қосу үшін "Қазақстан Республикасының Заңнама және құқықтық ақпарат институты" шаруашылық жүргізу құқығындағы республикалық мемлекеттік кәсіпорынына жолдасын;

2) осы қаулыны Мақат ауданы әкімдігінің интернет-ресурсында орналастырсын;

3) осы қаулыдан туындайтын өзге де қажетті шараларды қолдансын.

3. Осы қаулының орындалуын бақылау "Мақат аудандық мәдениет, тілдерді дамыту, дене шынықтыру және спорт бөлімі" мемлекеттік мекемесінің басшысына жүктелсін.

4. Осы қаулы оның алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Мақат ауданының әкімі	|	Р. Ибрагимов



	|	Мақат ауданы әкімдігінің2022 жылы "21" сәуірдегі№ 80 қаулысына қосымша

"Мақат аудандық мәдениет, тілдерді дамыту, дене шынықтыру және спорт бөлімі" мемлекеттік мекемесінің ЕРЕЖЕСІ
1. Жалпы ережелер
1. "Мақат аудандық мәдениет, тілдерді дамыту, дене шынықтыру және спорт бөлімі" мемлекеттік мекемесі (бұдан-әрі-Мекеме) ауданның мәдениет, тілдерді дамыту, дене шынықтыру және спорт саласында басшылықты жүзеге асыратын Қазақстан Республикасының мемлекеттік органы болып табылады.

2. Мекеменің ведомстволары:

1) "Мақат аудандық мәдениет, тілдерді дамыту, дене шынықтыру және спорт бөлімінің Мақат аудандық мәдениет үйі" коммуналдық мемлекеттік қазыналық кәсіпорны;

2) "Мақат аудандық мәдениет, тілдерді дамыту, дене шынықтыру және спорт бөлімінің Доссор мәдениет үйі" коммуналдық мемлекеттік қазыналық кәсіпорны;

3) "Мақат аудандық мәдениет, тілдерді дамыту, дене шынықтыру және спорт бөлімінің аудандық орталық кітапхана" коммуналдық мемлекеттік мекемесі.

3. Мекеме өз қызметін Қазақстан Республикасының Конституциясына және заңдарына, Қазақстан Республикасы Президенті мен Үкіметінің актілеріне, өзге де нормативтік құқықтық актілерге, сондай –ақ осы Ережеге сәйкес жүзеге асырады.

4. Мекеме ұйымдық-құқықтық нысанындағы заңды тұлға болып табылады, оның Қазақстан Республикасының Мемлекеттік Елтаңбасы бейнеленген мөрі және атауы мемлекеттік тілде жазылған мөртабандары, белгіленген үлгідегі бланкілері, Қазақстан Республикасының заңнамасына сәйкес қазынашылық органдарында шоттары бар.

5. Мекеме азаматтық-құқықтық қатынастарды өз атынан жасайды.

6. Мекеме Қазақстан Республикасының заңнамасына сәйкес уәкілеттік берілген жағдайда ол мемлекеттің атынан азаматтық-құқықтық қатынастардың тарапы болуға құқылы.

7. Мекеме өз құзыретінің мәселелері бойынша заңнамада белгіленген тәртіппен мекеме басшысының бұйрықтарымен және Қазақстан Республикасының заңнамасында көзделген басқа да актілермен ресімделетін шешімдер қабылдайды.

8. Мекеменің құрылымы мен штат санының лимиті Қазақстан Республикасының заңнамасына сәйкес бекітіледі.

9. Мекеменің орналасқан жері: 060601, Қазақстан Республикасы, Атырау облысы, Мақат ауданы, Мақат кенті, С.Мұқашев көшесі,36.

10. Осы ереже Мекеменің құрылтай құжаты болып табылады.

11. Мекеменің қызметін қаржыландыру Қазақстан Республикасының заңнамасына сәйкес жергілікті бюджеттен жүзеге асырылады.

12. Мекеменің кәсіпкерлік субъектілерімен мекеменің өкілеттіктері болып табылатын міндеттерді орындау тұрғысынан шарттық қарым-қатынас жасауға тыйым салынады.

Егер Мекемеге заңнамалық актілермен кіріс әкелетін қызметті жүзеге асыру құқығы берілсе, онда алынған кіріс, егер Қазақстан Республикасының заңнамасында өзгеше белгіленбесе, мемлекеттік бюджетке жіберіледі.

2. Мекеменің мақсаттары мен өкілеттіктері
13. Мақсаттары:

Мемлекеттік орган бұқаралық ақпарат құралдарында, мәдениет ұйымдарында

Қазақстан Республикасы халқының мәдени мұрасын насихаттауға ықпал етеді, халықты дене шынықтыру және спортпен шұғылдануға үнемі баулап, жоғары дәрежедегі спортшыларды және спорт резервін дайындайды.

14. Өкілеттіктері:

1) Құқықтары:

- белгіленген тәртіп бойынша мемлекеттік органдар мен лауазым иелерімен, басқа да ұйымдардан және азаматтардан өз функциясын орындауға қажетті ақпарат сұрату, мемлекеттік мекеменің құзырына жататын мәселерді дайындау үшін мемлекеттік органдар мен өзге де ұйымдардың қызметкерлерін тарту, тиісті ұсыныстарды әзірлеу үшін уақытша жұмысшы топтарын құру;

- тиісті мемлекеттік органдар мен лауазым иелеріне Мекеме қызметі саласына қатысты тапсырмалар беру, олардың орындалуын бақылау, сондай-ақ облыстық жергілікті атқарушы органдар өткізетін шараларға қатысу;

- Мекеменің құзыретіндегі мәселелер бойынша атқарушы органдар өкілдерінің есептерін тыңдаумен алқа мәжілістерін өткізу, олардың қорытындылары бойынша аудан әкіміне анықтама беру;

- спорт жарыстары мен жиындарын өткізу ережелерін бекіту;

- кадрлардың біліктілігін арттыру, даярлау және қайта даярлау бағдарламасын бекіту және үйлестіруге олардың қызметін әдістемелік қамтамасыз ету, семинарларды және тағы басқа оқыту нысандары арқылы дене тәрбиесі және спорт мамандарымен тәжірибе алмасуды ұйымдастыру;

- Қазақстан Республикасы Заңнамасында қарастырылған өзге де құқықтарды жүзеге асыру.

2) Міндеттері:

- ауданда мәдениет, тілдерді, дене тәрбиесі және спортты дамыту жөніндегі бірыңғай мемлекеттік саясатты асыру;

- мәдениет, дене тәрбиесі және спорт объектілерінің материалдық-техникалық базасын құру мен нығайту, олардың инфрақұрамын дамыту;

- мүдделі ведомствалармен және мәдениет, тілдерді дамыту, дене тәрбиесі саласындағы мекемелермен бірлесіп іс-шараларды ұйымдастырып өткізу.

15. Функциялары:

1) жергілікті жерде мәдени, дене тәрбиесі-спорт бірлестік жұмыстарына қолдау көрсету;

2) аудандағы кітапханалар жұмыстарын ұйымдастыру;

3) өнер адамдарының құқықтары мен заңды мүдделерін қорғау;

4) ескерткіштерді қорғауда кәсіпорын, мекемелердің қамқорлыққа алуларын ұйымдастыруға ықпал ету;

5) мәдени-тарихи орталықтарды, студияларды құру, қамтамасыз ету, жұмыстарының жүруін қадағалау;

6) мәдени әлеуметтік шаралардың дамуын жүзеге асырау;

7) Қазақстан Республикасы Заңдарының, Қазақстан Республикасы Президенті Жарлықтарының, Қазақстан Республикасы Үкіметінің қаулыларының және тіл туралы заңнамалардың меншік түріне қарамастан кәсіпорын, мекемелерде орындалуын тексеру және бақылауды жүзеге асыру;

8) аудан көлеміндегі халық қолданатын тілдерді дамыту және мемлекеттік тілді қолданудың ауқымды жергілікті бағдарламаларын талдап, оларды жүзеге асыру;

9) жергілікті атқарушы органдармен тіл саясаты жөнінде нәсілдік қарым-қатынас және Мекеменің құзіретіне кіретін басқа да мәселелерді бірлесе шешу;

10) тіл саясаты жөнінде мониторингін жүзеге асыру, бөлімнің құзіретіне қатысты консультативтік түсінік жұмыстарын жүргізу;

11) Мекеменің құзырына жататын методикалық, аппаратты-аналитикалық құжаттарды айқындау және оларды іс жүзінде жүзеге асыру шараларын қабылдау;

12) қоғамдық ұйымдармен тіл жөніндегі қатынасты нығайту, олардың жүзеге асуына араласу;

13) мемлекеттік тілде іс қағаздар жүргізу, тілдерді дамыту мен қолдану шараларының жүзеге асуына меншік түріне қарамастан мекеме қәсіпорындарға, мемлекеттік органдарға жәрдем ету;

14) мемлекеттік тілді қолдану және дамыту тәжірибесі жөнінде мемлекеттік басқару органдарына ұсыныс беру және тұжырымдау;

15) мәдени-танымдылық, қоғами-пайдалы тілдерді дамыту және насихаттау шараларын дайындауда өзге мемлекеттік органдармен бірлесіп атқару;

16) тіл саясаты жөнінде мәжілістер, семинарлар, конференциялар ұйымдастыру және өткізу;

17) тіл туралы заңнамаларының орындалуын, тілдерді дамыту және қолданудың мемлекеттік жоспары туралы және басқа да бөлім іс-қимылдары туралы ашық жұмыс жасап халықты бұқаралық-ақпарат құралдары арқылы тұрақты хабардар ету;

18) тарихи-мәдени мұраны және пайдалану туралы заңдылығын сақталуын қамтамасыз ету;

19) тарихи-мәдени мұраны қорғау және пайдалану жөніндегі мемлекеттік органмен келісе отырып, ескерткіштер болып табылатын мемлекет меншігіндегі үйлер мен ғимараттарды пайдалануға ұсыну;

20) дене тәрбиесі мен спортты дамытудың өңірлік бағдарламаларын дайындауға және іске асыруға қатысу;

21) аудан аумағында спорт түрлері бойынша аудандық жарыстар өткізуді ұйымдастыру;

22) спорт түрлері бойынша аудандық құрама командалары және олардың облыстық, республикалық, халықаралық жарыстарға шығуын дайындау;

23) аудан аумағында бұқаралық спорт пен спорттың ұлттық түрлерін дамыту;

24) мынадай спорттық разрядтар мен санаттарды беру: екінші және үшінші разрядтар, бірінші, екінші және үшінші жасөспірімдік разрядтар, біліктілігі жоғары және орта деңгейдегі екінші санатты жаттықтырушы, біліктілігі жоғары деңгейдегі екінші санатты нұсқаушы-спортшы, біліктілігі жоғары және орта деңгейдегі екінші санатты әдіскер, спорт төрешісі;

25) аудандық бұқаралық спорт шараларының күнтізбелік жоспарын әзірлеу және іске асыруды қамтамасыз ету;

26) аудан аумағында спорттық шаралардың өткізілуін ұйымдастыру;

27) талдама деректер, соның ішінде дене тәрбиесі және спортты дамыту жөніндегі деректерді дайындау;

28) дене тәрбиесі және спорт мәселелері бойынша заңнаманы жетілдіру жөніндегі ұсыныстардың дайындалуын іске асыру;

29) спорт ұйымдарына әдістемелік және ұйымдастыруға басшылық жасау;

30) мүдделі ведомстволар, қоғамдық ұйымдармен бірлесе отырып, спорт резервін дайындау жұмыстарын жүргізу, олардың ведомстволық бағыныштылығына қарамастан, спорттық клубтар мен мектептер жүйелерін дамытуды үйлестіру;

31) Қазақстан Республикасының қолданыстағы заңнамасына сәйкес сала қызметкерлерінің мүддесін білдіру;

32) дене шынықтыру және спорт саласындағы білім мен жетістіктерді, салауатты өмір салты принциптерін насихаттауды жүзеге асыру;

33) тұжырымдамалық құжаттарды әзірлеуге қатысу, Мекеменің құзырына жататын мәселелер бойынша қабылданатын аудан әкімінің шешімдері, өкімдері жобаларын дайындап, сараптама жүргізу;

34) аудан бюджетінен бөлінген қаржыдан белгіленген тәртіп бойынша мемлекеттік мекеменің аудандық фондын қалыптастыру;

35) Қазақстан Республикасы заңнамасында қарастырылған өзге де функцияларды жүзеге асыру.

3. Мекеменің бірінші басшысының мәртебесі, өкілеттіктері
16. Мекемені басқаруды бірінші басшы жүзеге асырады, ол Мекемеге жүктелген міндеттердің орындалуына және оның өз өкілеттіктерін жүзеге асыруына дербес жауапты болады.

17. Мекеменің бірінші басшысы Қазақстан Республикасының заңнамасына сәйкес лауазымға тағайындалады және лауазымнан босатылады.

18. Мекеменің бірінші басшысының өкілеттіктері:

1) өз қызметін жүзеге асыру кезінде аудан әкімі мен жетекшілік ететін аудан әкімінің орынбасарына есеп береді;

2) қызметкерлердің міндеттері мен өкілеттіктерін анықтайды;

3) қызметкерлерді қызметке тағайындайды және босатады;

4) заңнамада белгіленген тәртіппен қызметкерлерді ынталандыруды жүзеге асырады;

5) заңнамада белгіленген тәртіппен қызметкерлерге тәртіптік жаза қолданады;

6) өз құзыреті шегінде бұйрықтар шығарады, нұсқаулар береді, қызметтік және қаржы құжаттарына қол қояды;

7) мемлекеттік органдарда және өзге де ұйымдарда сенімхатсыз Мекеменің мүддесін білдіреді;

8) сыбайлас жемқорлыққа қарсы бағытталған шараларды қолданады және сыбайлас жемқорлыққа қарсы шараларды қолданбағаны үшін дербес жауапкершілікте болады;

9) аудан әкімдігінің қаулысымен бекітілген штат санының лимиті шегінде Мекеменің штаттық кестесін және бөлімнің ведомстволық бағынысындағы мемлекеттік мекемелердің сәйкесті жылға арналған қаржыландыру жоспарын бекітеді;

10) Қазақстан Республикасының заңнамасына сәйкес өзге де өкілеттікті жүзеге асырады.

Мекеменің бірінші басшысы болмаған кезеңде оның өкілеттіктерін қолданыстағы заңнамаға сәйкес оны алмастыратын тұлға жүзеге асырады.

19. Мекемені Қазақстан Республикасының қолданыстағы заңнамасына сәйкес лауазымға тағайындалатын және лауазымнан босатылатын мекеме басшысы басқарады.

4. Мекеменің мүлкі
20. Мекеменің заңнамада көзделген жағдайларда жедел басқару құқығында оқшауланған мүлкі болуы мүмкін.

Мекеменің мүлкі оған меншік иесі берген мүлік, сондай-ақ өз қызметі нәтижесінде сатып алынған мүлік (ақшалай кірістерді қоса алғанда) және Қазақстан Республикасының заңнамасында тыйым салынбаған өзге де көздер есебінен қалыптастырылады.

21. Мемлекеттік мекемеге бекітілген мүлік коммуналдық меншікке жатады.

22. Егер заңнамада өзгеше көзделмесе, мекеменің өзіне бекітілген мүлікті және қаржыландыру жоспары бойынша өзіне берілген қаражат есебінен сатып алынған мүлікті өз бетімен иеліктен шығаруға немесе оған өзгедей тәсілмен билік етуге құқығы жоқ.

5. Мекемені қайта ұйымдастыру және тарату
23. Мемлекеттік мекемені қайта ұйымдастыру және тарату Қазақстан Республикасының заңнамасына сәйкес жүзеге асырылады.

