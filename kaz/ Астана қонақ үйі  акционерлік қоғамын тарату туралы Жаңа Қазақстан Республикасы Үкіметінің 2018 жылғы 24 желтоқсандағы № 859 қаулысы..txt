Қазақстан Республикасы Үкіметінің 2018 жылғы 24 желтоқсандағы № 859 қаулысы.

"Мемлекеттік мүлік туралы" 2011 жылғы 1 наурыздағы Қазақстан Республикасының Заңы 11-бабының 1) тармақшасына сәйкес Қазақстан Республикасының Үкіметі ҚАУЛЫ ЕТЕДІ :

1. "Астана қонақ үйі" акционерлік қоғамы таратылсын.

2. Қазақстан Республикасы Президентінің Іс Басқармасы (келісім бойынша) Қазақстан Республикасы Қаржы министрлігінің Мемлекеттік мүлік және жекешелендіру комитетімен бірлесіп, заңнамада белгіленген тәртіппен осы қаулыдан туындайтын шараларды қабылдасын.

3. Қоса беріліп отырған Қазақстан Республикасы Үкіметінің кейбір шешімдеріне енгізілетін өзгерістер бекітілсін.

4. "Астана қонақ үйі" акционерлік қоғамы акцияларының мемлекеттік пакетін сату бойынша екі кезеңдік рәсімдер арқылы конкурс өткізу туралы" Қазақстан Республикасы Үкіметінің 2017 жылғы 16 мамырдағы № 267 қаулысының күші жойылды деп танылсын.

5. Осы қаулы қол қойылған күнінен бастап қолданысқа енгізіледі.


Қазақстан РеспубликасыныңПремьер-Министрі	|	Б. Сағынтаев



	|	Қазақстан РеспубликасыҮкіметінің2018 жылғы 24 желтоқсандағы№ 859 қаулысыменбекітілген

Қазақстан Республикасы Үкіметінің кейбір шешімдеріне енгізілетін өзгерістер
1. "Қазақстан Республикасы Президентiнiң Iс Басқармасының мәселелері туралы" Қазақстан Республикасы Үкіметінің 1996 жылғы 29 қарашадағы № 1455 қаулысында :

көрсетілген қаулыға 2-қосымшада "Астана қонақ үйі" АҚ" деген жол алып тасталсын.

2. "Акциялардың мемлекеттік пакеттеріне мемлекеттік меншіктің түрлері және ұйымдарға қатысудың мемлекеттік үлестері туралы" Қазақстан Республикасы Үкіметінің 1999 жылғы 12 сәуірдегі № 405 қаулысында (Қазақстан Республикасының ПҮАЖ-ы, 1999 ж., № 13, 124-құжат):

көрсетілген қаулымен бекітілген акцияларының мемлекеттік пакеттері мен қатысу үлестері республикалық меншікте қалатын акционерлік қоғамдар мен шаруашылық серіктестіктердің тізбесінде :

"Астана қаласы" деген бөлімде:

реттік нөмірі 21-132-жол алып тасталсын.

3. "Республикалық меншіктегі ұйымдар акцияларының мемлекеттік пакеттері мен мемлекеттік үлестеріне иелік ету және пайдалану жөніндегі құқықтарды беру туралы" Қазақстан Республикасы Үкіметінің 1999 жылғы 27 мамырдағы № 659 қаулысында :

көрсетілген қаулымен бекітілген иелік ету және пайдалану құқығы салалық министрліктерге, өзге де мемлекеттік органдарға берілетін республикалық меншік ұйымдарындағы акциялардың мемлекеттік пакеттерінің және қатысудың мемлекеттік үлестерінің тізбесінде :

"Қазақстан Республикасы Президентінің Іс басқармасы" деген бөлімде:

реттік нөмірі 238-12-алып тасталсын.

