БҰЙЫРАМЫЗ:

1. "Ауыл шаруашылығы жануарларын әкетудің кейбір мәселелері туралы" Қазақстан Республикасы Ауыл шаруашылығы министрінің 2019 жылғы 10 қазандағы № 368 және Қазақстан Республикасы Премьер–Министрінің бірінші орынбасары – Қазақстан Республикасы Қаржы министрінің 10 қазандағы № 1118 бірлескен бұйрығына (Нормативтік құқықтық актілерді мемлекеттік тіркеу тізілімінде № 19466 болып тіркелген, 2019 жылғы 11 қазандағы "Әділет" ақпараттық-құқықтық жүйесінде жарияланған) мынадай өзгеріс енгізілсін:

1-тармақ мынадай редакцияда жазылсын:

"1. Қазақстан Республикасының аумағынан мыналарды әкетуге алты ай мерзіміне тыйым салынсын:

тірі ірі қара мал: Еуразиялық экономикалық одақтың сыртқы экономикалық қызметі бірыңғай тауарлық номенклатурасының (бұдан әрі – ЕАЭО СЭҚ ТН) коды – 0102;

тірі қойлар мен ешкілер: ЕАЭО СЭҚ ТН коды – 0104.".

2. Қазақстан Республикасы Ауыл шаруашылығы министрлігінің Мал шаруашылығы өнімдерін өндіру және қайта өңдеу департаменті заңнамада белгіленген тәртіппен:

1) осы бірлескен бұйрықтың Қазақстан Республикасы Әділет министрлігінде мемлекеттік тіркелуін;

2) осы бірлескен бұйрықтың Қазақстан Республикасы Ауыл шаруашылығы министрлігінің интернет-ресурсында орналастырылуын қамтамасыз етсін.

3. Осы бірлескен бұйрықтың орындалуын бақылау тиісті бағытқа жетекшілік ететін Қазақстан Республикасының ауыл шаруашылығы және қаржы вице-министрлеріне жүктелсін.

4. Осы бірлескен бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.




ҚазақстанРеспубликасыныңАуыл шаруашылығы министрі______________ С. Омаров	|	ҚазақстанРеспубликасыПремьер-Министрініңбірінші орынбасары –ҚазақстанРеспубликасыныңҚаржыминистрі_______________ Ә. Смайылов


	|	

"КЕЛІСІЛДІ"

Қазақстан Республикасы Сауда және интеграция министрлігі

