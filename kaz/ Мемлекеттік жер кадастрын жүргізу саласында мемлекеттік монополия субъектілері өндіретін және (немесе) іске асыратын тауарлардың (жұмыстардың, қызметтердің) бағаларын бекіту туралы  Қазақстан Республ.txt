
РҚАО-ның ескертпесі! Бұйрықтың қолданылу тәртібін 4-тармақтан қараңыз.

«Нормативтік құқықтық актілер туралы» 1998 жылғы 24 наурыздағы Қазақстан Республикасы Заңының 40-бабы 2-тармағының 4) тармақшасына және 43-1-бабының 1-тармағына сәйкес БҰЙЫРАМЫН: 1. «Мемлекеттік жер кадастрын жүргізу саласында мемлекеттік монополия субъектілері өндіретін және (немесе) іске асыратын тауарлардың (жұмыстардың, қызметтердің) бағаларын бекіту туралы» Қазақстан Республикасы Ұлттық экономика министрінің міндетін атқарушының 2015 жылғы 27 наурыздағы № 265 бұйрығының (Нормативтік құқықтық актілерді мемлекеттік тіркеу тізілімінде № 10864 тіркелген, 2015 жылғы 22 мамырда «Әділет» ақпараттық-құқықтық жүйесінде жарияланған) күші жойылды деп танылсын. 2. Қазақстан Республикасы Ұлттық экономика министрлігінің Құрылыс, тұрғын үй-коммуналдық шаруашылық істері және жер ресурстарын басқару комитеті заңнамада белгіленген тәртіппен: 1) осы бұйрықтың мерзімді баспасөз басылымдарында және «Әділет» ақпараттық құқықтық жүйесінде ресми жариялануын; 2) осы бұйрықтың Қазақстан Республикасы Ұлттық экономика министрлігінің интернет-ресурсында орналастырылуын; 3) күнтізбелік жеті күннің ішінде осы бұйрықтың көшірмесінің Қазақстан Республикасының Әділет министрлігіне жолдануын қамтамасыз етсін. 3. Осы бұйрықтың орындалуын бақылау жетекшілік ететін Қазақстан Республикасы Ұлттық экономика вице-министріне жүктелсін. 4. Осы бұйрық 2016 жылғы 1 наурыздан бастап күшіне енеді.

Қазақстан Республикасының Ұлттық экономика министрі                        Е. Досаев

