"Бюджет қаражатын тиімді пайдалану жөнінде комиссия құру туралы" Қазақстан Республикасы Премьер-Министрінің 2017 жылғы 1 наурыздағы № 28-ө өкіміне мынадай өзгерістер енгізілсін:

1-тармақта :

"Қазақстан Республикасы Премьер-Министрінің орынбасары, басшы" деген жол мынадай редакцияда жазылсын:

"Қазақстан Республикасы Премьер-Министрінің бірінші орынбасары - Қазақстан Республикасының Қаржы министрі, басшы";

"Қазақстан Республикасының Қаржы министрі, басшының орынбасары" деген жол алып тасталсын;

"Қазақстан Республикасының Қаржы вице-министрі, хатшы" деген жол мынадай редакцияда жазылсын:

"Қазақстан Республикасының Қаржы вице-министрі, басшының орынбасары";

"Қазақстан Республикасының Қаржы министрлігі Ішкі мемлекеттік аудит комитетінің төрағасы" деген жол мынадай редакцияда жазылсын:

"Қазақстан Республикасының Қаржы министрлігі Ішкі мемлекеттік аудит комитетінің төрағасы, хатшы";

"Қазақстан Республикасы Мемлекеттік қызмет істері және сыбайлас жемқорлыққа қарсы іс-қимыл агенттігінің Сыбайлас жемқорлыққа қарсы Ұлттық бюросы (Сыбайлас жемқорлыққа қарсы кызмет) басшысының орынбасары (келісім бойынша)" деген жол мынадай редакцияда жазылсын:

"Қазақстан Республикасы Сыбайлас жемқорлыққа қарсы іс-қимыл агенттігі (Сыбайлас жемқорлыққа қарсы қызмет) төрағасының орынбасары (келісім бойынша)";

3-тармақ мынадай редакцияда жазылсын:

"3. Комиссия 2020 жылғы 1 желтоқсанға дейін қажет болған жағдайда бюджет қаражатының пайдаланылуы бойынша бұзушылықтар фактілерін қарасын және қарау қорытындылары бойынша әзірленген ұсыныстарды Қазақстан Республикасының Үкіметіне енгізсін";

4-тармақ мынадай редакцияда жазылсын:

"4. Осы өкімнің орындалуын бақылау Қазақстан Республикасы Премьер-Министрінің бірінші орынбасары - Қазақстан Республикасының Қаржы министрі Ә.А. Смайыловқа жүктелсін.".


Премьер-Министр	|	А. Мамин


