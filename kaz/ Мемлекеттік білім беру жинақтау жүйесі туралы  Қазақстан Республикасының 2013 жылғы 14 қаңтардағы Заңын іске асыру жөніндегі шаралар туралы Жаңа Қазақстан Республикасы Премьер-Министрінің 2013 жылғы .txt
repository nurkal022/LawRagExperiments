
1. Қоса беріліп отырған «Мемлекеттік білім беру жинақтау жүйесі туралы» 2013 жылғы 14 қаңтардағы Қазақстан Республикасының Заңын іске асыру мақсатында қабылдануы қажет нормативтік құқықтық актілердің тізбесі (бұдан әрі - тізбе) бекітілсін. 2. Мемлекеттік органдар: 1) тізбеге сәйкес нормативтік құқықтық актілердің жобаларын әзірлесін және заңнамада белгіленген тәртіппен Қазақстан Республикасының Үкіметіне бекітуге енгізсін; 2) тиісті ведомстволық нормативтік құқықтық актілерді қабылдасын және қабылданған шаралар туралы Қазақстан Республикасының Үкіметін хабардар етсін. 3. Осы өкімнің орындалуын бақылау Қазақстан Республикасы Премьер-Министрінің орынбасары Е.Т. Орынбаевқа жүктелсін.

Премьер-Министр                                      С. Ахметов

Қазақстан Республикасы Премьер-Министрінің 2013 жылғы 12 ақпандағы № 24-ө өкімімен бекітілген

«Мемлекеттік білім беру жинақтау жүйесі туралы» Қазақстан Республикасының 2013 жылғы 14 қаңтардағы Заңын іске асыру мақсатында қабылдануы қажет нормативтік құқықтық актілердің тізбесі


Р/с№	|	Нормативтік құқықтық актінің атауы	|	Актінің түрі	|	Орындалуына жауапты мемлекеттік орган	|	Орындау мерзімі
1.	|	Қатысушы банк пен оператор арасындағы Мемлекеттік білім беру жинақтау жүйесі саласындағы ынтымақтастық туралы үлгі келісімді және Қатысушы банк пен салымшының арасындағы білім беру жинақтау салымы туралы үлгі шартты бекіту туралы	|	Қазақстан Республикасы Үкіметінің қаулысы	|	БҒМ (жинақтау), ЭБЖМ, ҰБ (келісім бойынша)	|	2013 жылғыақпан
2.	|	Білім беру жинақтау салымы бойынша мемлекет сыйлықақысын есептеу әдістемесін бекіту туралы	|	Қазақстан Республикасы Үкіметінің қаулысы	|	БҒМ (жинақтау), ЭБЖМ	|	2013 жылғыақпан
3.	|	Мемлекеттік білім беру жинақтау жүйесі саласындағы операторды айқындау туралы	|	Қазақстан Республикасы Үкіметінің қаулысы	|	БҒМ (жинақтау), ЭБЖМ	|	2013 жылғыақпан
4.	|	Білім беру ұйымымен ынтымақтастық туралы үлгі келісімнің нысанын бекіту туралы	|	Қазақстан Республикасының Білім және ғылым министрінің бұйрығы	|	БҒМ	|	2013 жылғыақпан


Ескертпе: аббревиатуралардың толық жазылуы:

БҒМ - Қазақстан Республикасы Білім және ғылым министрлігі ЭБЖМ - Қазақстан Республикасы Экономика және бюджеттік жоспарлау министрлігі ҰБ - Қазақстан Республикасының Ұлттық Банкі

