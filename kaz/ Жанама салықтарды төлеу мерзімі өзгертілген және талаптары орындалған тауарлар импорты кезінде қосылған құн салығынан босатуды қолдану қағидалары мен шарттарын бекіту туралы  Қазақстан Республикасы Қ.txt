БҰЙЫРАМЫН:

1. "Жанама салықтарды төлеу мерзімі өзгертілген және талаптары орындалған тауарлар импорты кезінде қосылған құн салығынан босатуды қолдану қағидалары мен шарттарын бекіту туралы" Қазақстан Республикасы Қаржы министрінің 2021 жылғы 29 наурыздағы № 262 бұйрығына (Нормативтік құқықтық актілерді мемлекеттік тіркеу тізілімінде № 22430 болып тіркелген) мынадай өзгерістер мен толықтыру енгізілсін:

бұйрықтың кіріспесі мынадай редакцияда жазылсын:

""Салық және бюджетке төленетін басқа да міндетті төлемдер туралы" Қазақстан Республикасы Кодексінің (Салық кодексі) 399-бабы 1-тармағының 18) тармақшасына сәйкес БҰЙЫРАМЫН :";

көрсетілген бұйрықпен бекітілген Жанама салықтарды төлеу мерзімі өзгертілген және көрсетілген бұйрықпен бекітілген талаптар орындалған тауарлар импорты кезінде қосылған құн салығынан босатуды қолдану қағидалары мен шарттарында:

1-тармақ мынадай редакцияда жазылсын:

"1. Осы Жанама салықтарды төлеу мерзімі өзгертілген және талаптар орындалған тауарлардың импорты кезінде қосылған құн салығынан босатуды қолдану қағидалары мен шарттары (бұдан әрі – Қағидалар) "Салық және бюджетке төленетін басқа да міндетті төлемдер туралы" Қазақстан Республикасы Кодексінің (Салық кодексі) 399-бабы 1-тармағының 18) тармақшасына сәйкес әзірленді және Салық кодексінің 49-бабының 10-тармағына сәйкес жанама салықтарды төлеу мерзімі өзгертілген және Салық кодексінің 457-бабында белгіленген, Еуразиялық экономикалық одақтың (бұдан әрі – ЕАЭО) аумағында тауарлардың экспорты үшін ҚҚС есептеу және төлеу бойынша талаптар орындалған тауарлардың импорты кезінде қосымша құн салығынан (бұдан әрі – ҚҚС) босатудың тәртібі мен шарттарын айқындайды.";

мынадай мазмұндағы 1-1- тармақпен толықтырылсын:

"1-1. Осы Қағидалардың қолданысы тауарлар импортын жүзеге асыратын тұлғаларға және:

ЕАЭО кеден заңнамасына және (немесе) Қазақстан Республикасының кеден заңнамасына сәйкес уәкілетті экономикалық операторға;

порттық немесе логистикалық еркін (арнайы, ерекше) экономикалық аймақтың қатысушысы болып табылатындарға таралады.";

2-тармақ мынадай редакцияда жазылсын:

"2. Порттық еркін (арнайы, ерекше) экономикалық аймақтың немесе логистикалық еркін (арнайы, ерекше) экономикалық аймақтың аумағынан Қазақстан Республикасының аумағына тауарлар импорты, мынадай:

1) егер ЕАЭО-ға мүше мемлекеттердің аумағына одан әрі экспортау үшін көзделген тауарлар бойынша декларация (бұдан әрі – ЕАЭО-ға мүше мемлекеттердің аумағына одан әрі экспортау үшін көзделген тауарлар бойынша ТД) ЕАЭО-ға мүше мемлекеттердің аумағына одан әрі экспорттау үшін көзделмеген тауарлар бойынша декларциядан бөлек ресімдеу;

2) егер ЕАЭО-ға мүше мемлекеттердің аумағына одан әрі экспортау үшін көзделген тауарлар бойынша ТД-да көрсетілген импортталған тауарларды Қазақстан Республикасының аумағынан ЕАЭО-ға мүше мемлекеттердің аумағына толық көлемде әкету шарттары бірмезгілде сақталған кезде ҚҚС-тан босатылады.

Мыналарда:

ЕАЭО-ға мүше мемлекеттердің аумағына одан әрі экспорттау үшін көзделген тауарлар бойынша ТД-ның 31, 33-бағандарында;

ЕАЭО-ға мүше мемлекеттің аумағында одан әрі экспорттау үшін көзделген тауарлар бойынша ТД көрсетілген, аумағына тауарлар импортталған ЕАЭО-ға мүше мемлекеттің салық органының белгісі бар тауарларды әкелу және жанама салықтардың төленгені туралы өтініш қағаз жеткізгіште түпнұсқада және электрондық нысанда (бұдан әрі – Тауарларды әкелу туралы өтініш) 2, 3, 4 және 5-бағандарында;

тауарлар экспорты кезінде декларант жазып берген электрондық шот-фактураның (бұдан әрі – ЭШФ) 3/1, 4, 5, 6-бағандарында және ЕАЭО-ға мүше мемлекеттің аумағында одан әрі экспорттау үшін көзделген тауарлар бойынша ТД көрсетілген тауарлар атауының, ЕАЭО сыртқы экономикалық қызметінің тауар номенклатурасы кодының, тауардың өлшем бірлігінің және мөлшерінің бірегей болуы;

3) егер ЭШФ-ның "Тауарлар, жұмыстар, қызметтер бойынша деректер" G бөлімінде:

15-бағанында көрсетілген ЕАЭО-ға мүше мемлекеттердің аумағына одан әрі экспорттау үшін көзделген тауарлар бойынша ТД нөмірі ЕАЭО-ға мүше мемлекеттердің аумағына одан әрі экспорттау үшін көзделген тауарлар бойынша ТД-ның 20 таңбалы тіркеу нөмірімен сәйкес келсе;

тауарлар бойынша ТД-ның 16-бағанында көрсетілген тауар позициясының нөмірі ЕАЭО-ға мүше мемлекеттердің аумағына одан әрі экспорттау үшін көзделген тауарлар бойынша ДТ-ның 32-бағанында көрсетілген тауардың реттік нөмірімен сәйкес келсе;

4) егер Тауарларды әкелу туралы өтініште:

11 және 12-бағандарда көрсетілген шот-фактуралардың нөмірі мен күніне ЭШФ-ның "Жалпы бөлім" А бөлімінде көрсетілген нөмірі мен күніне сәйкес келсе;

5) егер қағаз жеткізгіштегі Тауарларды әкелу туралы өтініште көрсетілген мәліметтер электрондық нысандағы Тауарларды әкелу туралы өтініште көрсетілген мәліметтермен сәйкес келсе;

6) егер Тауарларды әкелу туралы өтініш пен ЭШФ саны, аталған тауарлардың импорты кезінде ресімделген, ЕАЭО-ға мүше мемлекеттердің аумағына одан әрі экспорттау үшін көзделген тауарлар бойынша ТД санына сәйкес келсе;

7) егер 2009 жылғы 11 желтоқсанда қол қойылған ЕАЭО мүше мемлекеттердің салық органдары арасында жанама салықтардың төленген сомалары туралы, ақпараттарды электрондық түрде алмасу туралы хаттамаға сәйкес ақпараттық байланыс арналары бойынша мемлекеттік кірістер органдарының (бұдан әрі – МКО) ақпараттық жүйесіне Тауарларды әкелу туралы өтініштің электрондық нұсқасы келіп түссе;

8) егер ЕАЭО-ға мүше мемлекеттердің аумағына одан әрі экспорттауға арналған импортталған тауарларды өткізу МКО қызметкері және (немесе) Қазақстан Республикасы Ұлттық қауіпсіздік комитеті Шекара қызметінің қызметкері оларды алып тастағанға дейін бүтін, бұзылмаған (бүлінбеген) электрондық сәйкестендіргіштерді (навигациялық пломбаларды) көлік құралдарының тиейтін орынжайларына (бөліктеріне) орната отырып жүзеге асырылса тауарларды әкету фактісін растау болып табылады.";

3-тармақтың 1) тармақшасы мынадай редакцияда жазылсын:

"1) электрондық сәйкестендіргіштердің (навигациялық пломбалардың) нөмірі мен орнату және алу күнін көрсете отырып, ҚҚС төлеуден босатуға төлемді кейінге қалдыра отырып төлеу тәсілін өзгерту бөлігінде ЕАЭО мүше мемлекеттердің аумағына одан әрі экспорттауға арналған тауарлар бойынша ТД түзетуге арналған өтініш (еркін нысанда);".

2. Қазақстан Республикасы Қаржы министрлігінің Мемлекеттік кірістер комитеті Қазақстан Республикасының заңнамасында белгіленген тәртіппен:

1) осы бұйрықтың Қазақстан Республикасының Әділет министрлігінде мемлекеттік тіркелуін;

2) осы бұйрықтың Қазақстан Республикасы Қаржы министрлігінің интернет-ресурсында орналастырылуын;

3) осы бұйрық Қазақстан Республикасының Әділет министрлігінде мемлекеттік тіркелгеннен кейін он жұмыс күні ішінде осы тармақтың 1) және 2) тармақшаларында көзделген іс-шаралардың орындалуы туралы мәліметтерді Қазақстан Республикасы Қаржы министрлігінің Заң қызметі департаментіне ұсынуды қамтамасыз етсін.

3. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан Республикасының
Қаржы министрі	|	Е. Жамаубаев


