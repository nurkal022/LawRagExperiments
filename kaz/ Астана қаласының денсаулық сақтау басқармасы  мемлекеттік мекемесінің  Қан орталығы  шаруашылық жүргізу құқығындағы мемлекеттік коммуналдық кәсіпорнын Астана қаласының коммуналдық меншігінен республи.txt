
«Мемлекеттік мүлікті мемлекеттік меншіктің бір түрінен екінші түріне беру ережесін бекіту туралы» Қазақстан Республикасы Үкіметінің 2003 жылғы 22 қаңтардағы № 81 қаулысына сәйкес Қазақстан Республикасының Үкіметі ҚАУЛЫ ЕТЕДІ: 1. «Астана қаласының денсаулық сақтау басқармасы» мемлекеттік мекемесінің «Қан орталығы» шаруашылық жүргізу құқығындағы мемлекеттік коммуналдық кәсіпорны заңнамада белгіленген тәртіппен мүліктік кешен ретінде коммуналдық меншіктен республикалық меншікке қабылдансын және Қазақстан Республикасы Денсаулық сақтау министрлігінің қарамағына берілсін. 2. «Астана қаласының денсаулық сақтау басқармасы» мемлекеттік мекемесінің «Қан орталығы» шаруашылық жүргізу құқығындағы мемлекеттік коммуналдық кәсіпорны Қазақстан Республикасы Денсаулық сақтау министрлігінің «Трансфузиология ғылыми-өндірістік орталығы» шаруашылық жүргізу құқығындағы республикалық мемлекеттік кәсіпорны (бұдан әрі - Кәсіпорын) болып қайта аталсын. 3. Кәсіпорын қызметінің негізгі мәні денсаулық сақтау саласында өндірістік-шаруашылық қызметті жүзеге асыру болып белгіленсін. 4. Қазақстан Республикасы Денсаулық сақтау министрлігі: 1) Қазақстан Республикасы Қаржы министрлігінің Мемлекеттік мүлік және жекешелендіру комитетімен және Астана қаласының әкімдігімен бірлесіп, заңнамада белгіленген тәртіппен осы қаулының 1-тармағынан туындайтын шараларды қабылдасын; 2) осы қаулыны іске асыру жөніндегі өзге шараларды қабылдасын. 5. Қазақстан Республикасы Үкіметінің кейбір шешімдеріне мынадай толықтырулар енгізілсін: 1) күші жойылды - ҚР Үкіметінің 05.08.2013 № 796 қаулысымен; 2) күші жойылды - ҚР Үкіметінің 23.09.2014 № 1005 қаулысымен; 3) күші жойылды - ҚР Үкіметінің 28.08.2015 № 683 қаулысымен. Ескерту. 5-тармаққа өзгерістер енгізілді - ҚР Үкіметінің 05.08.2013 № 796 ; 23.09.2014 № 1005 ; 28.08.2015 № 683 қаулыларымен. 6. Осы қаулы қол қойылған күнінен бастап қолданысқа енгізіледі.

Қазақстан Республикасының Премьер-Министрі                                К. Мәсімов

