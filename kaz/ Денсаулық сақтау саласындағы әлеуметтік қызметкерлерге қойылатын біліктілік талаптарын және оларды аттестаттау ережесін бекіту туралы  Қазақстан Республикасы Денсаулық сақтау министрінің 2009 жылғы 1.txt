БҰЙЫРАМЫН:

1. "Денсаулық сақтау саласындағы әлеуметтік қызметкерлерге қойылатын біліктілік талаптарын және оларды аттестаттау ережесін бекіту туралы" Қазақстан Республикасы Денсаулық сақтау министрінің 2009 жылғы 16 наурыздағы № 134 бұйрығында (Нормативтік құқықтық актілерді мемлекеттік тіркеу тізілімінде № 5628 тіркелген):

кіріспесі мынадай редакцияда жазылсын:

"Арнаулы әлеуметтік қызметтер туралы" Қазақстан Республикасының Заңы 8-бабының 2) тармақшасына сәйкес Б ҰЙЫРАМЫН : ";

көрсетілген бұйрықпен бекітілген Денсаулық сақтау саласындағы әлеуметтік қызметкерлерге қойылатын біліктілік талаптарында :

2-тармақ мынадай редакцияда жазылсын:

"2. Әлеуметтік қызметкер:

" Халық денсаулығы және денсаулық сақтау жүйесі туралы ", " Неке (ерлі-зайыптылық) және отбасы туралы " Кодекстерін, " Кемтар балаларды әлеуметтік және медициналық-педагогикалық түзеу арқылы қолдау туралы ", " Қазақстан Республикасындағы баланың құқықтары туралы ", " Қазақстан Республикасында мүгедектігі бар адамдарды әлеуметтік қорғау туралы ", " Арнаулы әлеуметтік қызметтер туралы " Қазақстан Республикасының Заңдарын білуі тиіс.".

2. Қазақстан Республикасы Денсаулық сақтау министрлігінің Ғылым және адами ресурстар департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрықты ресми жарияланғаннан кейін оны Қазақстан Республикасы Денсаулық сақтау министрлігінің интернет-ресурсында орналастыруды;

3) осы бұйрықты Қазақстан Республикасы Әділет министрлігінде мемлекеттік тіркегеннен кейін он жұмыс күні ішінде Қазақстан Республикасы Денсаулық сақтау министрлігінің Заң департаментіне осы тармақтың 1) және 2) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Денсаулық сақтау вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыДенсаулық сақтау министрі	|	А. Ғиният


