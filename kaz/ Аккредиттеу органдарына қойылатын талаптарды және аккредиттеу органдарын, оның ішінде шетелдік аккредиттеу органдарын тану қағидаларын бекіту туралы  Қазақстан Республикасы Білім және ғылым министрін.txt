БҰЙЫРАМЫН:

1. "Аккредиттеу органдарына қойылатын талаптарды және аккредиттеу органдарын, оның ішінде шетелдік аккредиттеу органдарын тану қағидаларын бекіту туралы" Қазақстан Республикасы Білім және ғылым министрінің 2016 жылғы 1 қарашадағы № 629 бұйрығына (Нормативтік құқықтық актілерді мемлекеттік тіркеу тізілімінде № 14438 болып тіркелген) мынадай өзгерістер мен толықтырулар енгізілсін:

көрсетілген бұйрықтың тақырыбы мынадай редакцияда жазылсын:

"Жоғары және жоғары оқу орнынан кейінгі білім беру саласындағы аккредиттеу органдарына қойылатын талаптарды және жоғары және жоғары оқу орнынан кейінгі білім беру саласындағы, оның ішінде шетелдік аккредиттеу органдарын тану қағидаларын бекіту туралы";

бұйрықтың 1-тармағы жаңа редакцияда жазылсын:

"1. Мыналар:

1) осы бұйрыққа 1-қосымшаға сәйкес жоғары және жоғары оқу орнынан кейінгі білім беру саласындағы аккредиттеу органдарына қойылатын талаптар;

2) осы бұйрыққа 2-қосымшаға сәйкес жоғары және жоғары оқу орнынан кейінгі білім беру саласындағы аккредиттеу органдарын, оның ішінде шетелдік аккредиттеу органдарын тану қағидалары бекітілсін.";

көрсетілген бұйрыққа 1-қосымшада :

тақырып мынадай редакцияда жазылсын:

"Жоғары және жоғары оқу орнынан кейінгі білім беру саласындағы аккредиттеу органдарына қойылатын талаптар";

көрсетілген бұйрыққа 2-қосымшада :

тақырып мынадай редакцияда жазылсын:

"Жоғары және жоғары оқу орнынан кейінгі білім беру саласындағы аккредиттеу органдарын, оның ішінде шетелдік аккредиттеу органдарын тану қағидалары";

көрсетілген бұйрықпен бекітілген Аккредиттеу органдарына қойылатын талаптарда :

2 және 3-тармақтар мынадай редакцияда жазылсын:

"2. Экономикалық ынтымақтастық пен даму ұйымына (бұдан әрі – ЭЫДҰ) мүше мемлекеттердің аккредиттеу органдарының тізілімдеріне және (немесе) қауымдастықтарына кіру, оның ішінде Жоғары білім беру сапасын қамтамасыз етудің еуропалық тізілімі (The European Quality Assurance Register) және (немесе) аккредиттеу органдарының екі және одан да көп қауымдастықтарына (желілеріне) толық мүшелік.

3. Жоғары және жоғары оқу орнынан кейінгі білім беру ұйымдарын, білім беру бағдарламаларын аккредиттеу міндеттерін орындау үшін жеткілікті материалдық ресурстардың болуы (үш тілде (қазақ, орыс және ағылшын тілдерінде) пайдаланушыға аккредиттеу туралы қажетті ақпарат орналастырылған ақпараттық жүйенің (сайт) болуы; ғылым докторы, ғылым кандидаты ғылыми дәрежесі және (немесе) PhD дәрежесі бар кем дегенде 3 штаттық қызметкердің болуы; жыл сайын сапаны қамтамасыз ету саласында біліктілікті арттыру.";

7-тармақ мынадай редакцияда жазылсын:

"7. Аккредиттеу органының ақпараттық жүйесінде (сайтында) және Білім берудің бірыңғай ақпараттық жүйесінде жоғары және жоғары оқу орнынан кейінгі білім беру ұйымын және (немесе) білім бағдарламасын аккредиттеу туралы жарияланған ақпараттың (аккредитация туралы куәлік, сыртқы аудит бойынша есептер), оның ішінде Қазақстан Республикасы аумағындағы табиғи, техногендік сипаттағы төтенше жағдай, шектеу шаралары, оның ішінде карантин кезеңінде қабылданатын аккредиттеуді ауыстыру және мерзімін созу туралы шешімдердің (шешім қабылданған күннен бастап отыз жұмыс күнінен кешіктірілмей), ұйым қызметінің негізгі нәтижелері бойынша жарияланған жыл сайынғы талдамалық ақпараттың болуы.";

көрсетілген бұйрықпен бекітілген Аккредиттеу органдарын, оның ішінде шетелдік аккредиттеу органдарын тану қағидаларында :

2-бөлім мынадай редакцияда жазылсын:

"2-бөлім. Жоғары және жоғары оқу орнынан кейінгі білім беру саласындағы аккредиттеу органдарын, оның ішінде шетелдік аккредиттеу органдарын тану тәртібі";

2 және 3-тармақтар мынадай редакцияда жазылсын:

"2. Осы Қағидаларда мынадай ұғымдар пайдаланылады:

1) Жоғары және жоғары оқу орнынан кейінгі білім беру саласында танылған аккредиттеу органдарының тізілімі (бұдан әрі – 1-тізілім) – білім беру саласындағы уәкілетті орган қалыптастырған ЭЫДҰ-ға мүше мемлекеттердің аккредиттеу органдарының тізілімдеріне және (немесе) қауымдастықтарына кірген ұлттық және шетелдік аккредиттеу органдарының тізбесі;

2) Аккредиттелген жоғары және жоғары оқу орнынан кейінгі білім беру ұйымдарының тізілімі (бұдан әрі – 2-тізілім) – аккредиттелген жоғары және жоғары оқу орнынан кейінгі білім беру ұйымдарының тізбесі;

3) Жоғары және жоғары оқу орнынан кейінгі білім беру ұйымдарының аккредиттелген білім беру бағдарламаларының тізілімі (бұдан әрі – 3-тізілім) – жоғары және жоғары оқу орнынан кейінгі білім беру ұйымдарының аккредиттелген білім беру бағдарламаларының (мамандықтардың) тізбесі;

4) аккредиттеу органы – өзі әзірлеген стандарттар (регламенттер) негізінде жоғары және жоғары оқу орнынан кейінгі білім беру ұйымдарын институционалдық және (немесе) мамандандырылған аккредиттеуден өткізетін заңды тұлға;

5) аккредиттеу стандарттары (регламенттері) – аккредиттеу органының аккредиттеу рәсіміне қойылатын талаптарды белгілейтін құжаттары;

6) жоғары және жоғары оқу орнынан кейінгі білім беру ұйымдарын аккредиттеу – білім беру қызметтерінің сапасы туралы объективті ақпарат беру және оны арттырудың тиімді тетіктерінің бар екенін растау мақсатында аккредиттеу органының олардың белгіленген аккредиттеу стандарттарына (регламенттеріне) сәйкестігін тану рәсімі;

7) институционалдық аккредиттеу – жоғары және жоғары оқу орнынан кейінгі білім беру ұйымы сапасының мәлімделген мәртебесіне және аккредиттеу органының белгіленген стандарттарына сәйкестігін аккредиттеу органының бағалау процесі;

8) мамандандырылған аккредиттеу – жоғары және жоғары оқу орнынан кейінгі білім беру ұйымы іске асыратын жекелеген білім беру бағдарламаларының сапасын бағалау;

9) уәкілетті орган – жоғары және жоғары оқу орнынан кейінгі білім беру саласындағы басшылықты және салааралық үйлестіруді жүзеге асыратын Қазақстан Республикасының орталық атқарушы органы.

3. Жоғары және жоғары оқу орнынан кейінгі білім беру саласындағы аккредиттеу органы, оның ішінде шетелдік Заңның 5-бабының 10) тармақшасына сәйкес бекітілген аккредиттеу органына қойылатын талаптарға оның сәйкестігін растау үшін уәкілетті органға тану үшін қағаз және/немесе электронды түрде мынадай құжаттарды ұсынады:

1) осы Қағидаларға 1-қосымшаға сәйкес нысан бойынша өтініш;

2) құрылтай құжаттарының нотариалдық куәландырылған көшірмелері. Құжаттар шетел тілдерінде ұсынылған кезде олардың қазақ немесе орыс тілдеріне нотариалды куәландырылған аудармасы талап етіледі;

3) аккредиттеу органының ЭЫДҰ-ға мүше мемлекеттердің аккредиттеу органдарының тізіліміне және (немесе) қауымдастығына енгендігін растайтын құжат немесе көрсетілген сайтқа сілтеме немесе Жоғары білім беру сапасын қамтамасыз етудің еуропалық тізіліміне (The European Quality Assurance Register) енген және (немесе) аккредиттеу органдарының екі және одан да көп қауымдастықтарына (желілеріне) толық мүшелікке кірген аккредиттеу органы;

4) Заңның 5-бабының 10) тармақшасына сәйкес бекітілген Аккредиттеу органына қойылатын талаптардың 3-тармағында көрсетілген материалдық ресурстардың бар екенін растайтын құжаттар;

5) ғылым кандидаты немесе ғылым докторы, философия докторы (PhD) немесе бейіні бойынша доктор дәрежесі, институционалдық және мамандандырылған аккредиттеу саласында немесе аккредиттелетін білім беру ұйымының мамандарды даярлау бейіні бойынша жұмыс тәжірибесі туралы ақпарат қамтылған аккредиттеу рәсіміне тартылатын сарапшылардың тізімі;

6) аккредиттеу рәсіміне қойылатын талаптарды белгілейтін аккредиттеу органын аккредиттеу стандарттары (регламенттері);

7) аккредиттеу органының даму бағдарламасы және (немесе) стратегиясы.";

11-тармақ мынадай редакцияда жазылсын:

"11. Аккредиттеу органының тану мерзімін ұзарту үшін Аккредиттеу органы тану мерзімі аяқталғанға дейін күнтізбелік алпыс күн бұрын уәкілетті органға осы Қағидалардың 3-тармағында көзделген құжаттарды ұсынады және осы Қағидалардың 8-тармағында белгіленген мерзімдерде қаралады.

Аккредиттеу органын тану мерзімдерін ұзарту үшін құжаттарды қарау нәтижелері бойынша Кеңес аккредиттеу органын тану мерзімін ұзарту туралы не дәлелді жауап бере отырып, тану мерзімін ұзартудан бас тарту туралы шешім қабылдайды.

Аккредиттеу органын тану мерзімін ұзарту уәкілетті органның бұйрығымен бес жыл мерзімге бекітіледі.";

мынадай мазмұндағы 11-1 және 11-2-тармақтармен толықтырылсын:

"11-1. Заңның 5-бабының 10) тармақшасына сәйкес бекітілген Аккредиттеу органына қойылатын талаптардың 1, 2, 3, 4, 5, 6 және 7-тармақтарына сәйкессіздігі анықталған жағдайда оларды еркін нысанда жою жөнінде ұсынымдар беріледі.

Аккредиттеу органының ұсынымдарды орындау мерзімі оны алған күннен бастап екі айдан аспайды. Осы кезеңде аккредиттеу органын тану мерзімдерін ұзарту үшін өтінішті қарау мерзімі тоқтатыла тұрады.

Ұсынымдарда көрсетілген талаптарға сәйкессіздік толық жойылған кезде Кеңес аккредиттеу органын тану мерзімін ұзарту туралы шешім қабылдайды.

11-2. Ұсынымдарда көрсетілген талаптарға сәйкессіздік толық жойылмаған, ақпарат осы Қағидалардың 11-1-тармағында көрсетілген мерзімнен кеш берілген жағдайларда Кеңес тану мерзімін ұзартудан бас тарту туралы шешім қабылдайды.";

13-тармақ мынадай редакцияда жазылсын:

"13. Аккредиттеу органы 1-тізілімнен мынадай жағдайларда шығарылады:

1) аккредиттеу органы өз еркімен қызметін тоқтату туралы өтініш берген немесе аккредиттеу органы таратылған;

2) аккредиттеу органын тану мерзімінің өткен;

3) аккредиттеу органының ЭЫДҰ-ға мүше мемлекеттердің аккредиттеу органдарының тізілімінен және (немесе) қауымдастығынан, оның ішінде Жоғары білім беру сапасын қамтамасыз етудің еуропалық тізілімінен (The European Quality Assurance Register) және (немесе) аккредиттеу органдарының екі және одан да көп қауымдастықтарына (желілеріне) толық мүшелігінен шығарылған;

4) Заңның 5-бабының 10) тармақшасына сәйкес бекітілген Аккредиттеу органына қойылатын талаптардың 6, 7-тармақтары және Кеңес шешімдері орындалмаған;

5) осы Қағидаларға 5-қосымшаға сәйкес өткен кезеңдегі аккредиттеу органының қызметі туралы жыл сайынғы есепте білім беру ұйымдарын және білім беру бағдарламаларын аккредиттеу нәтижелері бойынша уәкілетті органға ұсынылған мәліметтердің дәйексіздігі немесе бұрмаланғандығы анықталған;

6) білім беру ұйымында сапаны ішкі қамтамасыз ету жүйесінің тиімді жұмыс істемеуі немесе болмау фактісі анықталған, екі немесе одан да көп білім беру ұйымдарының білім беру қызметін жүргізуге арналған лицензияны және (немесе) лицензияға қосымшаларды тоқтата тұру және одан айыру туралы шешім қабылданған;

7) аккредиттелген білім беру ұйымымен үлестестік фактісі анықталған жағдайларда.";

1 , 2 , 3 , 4 және 5-қосымшалар осы бұйрыққа 1 , 2 , 3 , 4 және 5-қосымшаларға сәйкес жаңа редакцияда жазылсын.

2. Қазақстан Республикасы Ғылым және жоғары білім министрлігінің Ғылым және жоғары білім саласында сапаны қамтамасыз ету комитеті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрық ресми жарияланғаннан кейін оны Қазақстан Республикасы Ғылым және жоғары білім министрлігінің интернет-ресурсында орналастыруды;

3) осы бұйрық Қазақстан Республикасы Әділет министрлігінде мемлекеттік тіркелгеннен кейін он жұмыс күні ішінде Қазақстан Республикасы Ғылым және жоғары білім министрлігінің Заң департаментіне осы тармақтың 1) және 2) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының Ғылым және жоғары білім вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыныңҒылым және жоғары білім министрі	|	С. Нурбек



	|	Қазақстан РеспубликасыҒылым және жоғарыбілім министрінің2023 жылғы 13 ақпандағы№ 49 бұйрығына1-қосымша
	|	Жоғары және жоғары оқуорнынан кейінгі білім берусаласындағы аккредиттеуоргандарын, оның ішіндешетелдік аккредиттеуоргандарын тану қағидаларына1-қосымша

Нысан


	|	Қазақстан Республикасы Ғылымжәне жоғары білімминистрлігіне (білім берусаласындағы уәкілетті орган)___________________________(заңды тұлғаның толық атауы)___________________________(мекен жайы, БСН)

Өтініш
_________________________________________ (заңды тұлғаның толық атауы)

аккредиттеу органы ретінде тануды (растауды) және жоғары және жоғары оқу орнынан

кейінгі білім беру саласында аккредиттеу органдарының 1-Тізіліміне енгізуді

сұраймын.

Заңды тұлғаның мекен-жайы __________________________________

Электрондық поштасы _______________________________________

Телефондары _______________________________________________

Факс ______________________________________________________

Басшы _____________________________________________________ (Қолтаңба) (Тегі, Аты, Әкесінің аты (бар болған жағдайда))

"____" _____________ 20__ж.

(Толтырған мерзімі)


	|	Қазақстан РеспубликасыҒылым және жоғарыбілім министрінің2022 жылғы __________№ ___ бұйрығына2-қосымша
	|	Жоғары және жоғары оқуорнынан кейінгі білім берусаласындағы аккредиттеуоргандарын, оның ішіндешетелдік аккредиттеуоргандарын тану қағидаларына2-қосымша

Нысан

Жоғары және жоғары оқу орнынан кейінгі білім беру саласында аккредиттеу органдарының тізілімі (1-Тізілім)

№	|	Аккредиттеу органының атауы	|	Аккредиттеу органының деректемелері мен байланыстары	|	Аккредиттеу органын тану туралы бұйрықтың берілген күні мен нөмірі	|	Аккредиттеу органын танудың қолданыс мерзімі	|	Білім беру сапасын қамтамасыз ету жөніндегі халықаралық еуропалық желілердің толыққанды мүшесі болуы, кіру мерзімінің басталуы / ЭЫДҰ-ға мүше мемлекеттердің аккредиттеу органдарының тізілімінен және (немесе) қауымдастығына енгізілуі туралы ақпарат
	|		|		|		|		|	


	|	Қазақстан РеспубликасыҒылым және жоғарыбілім министрінің2022 жылғы __________№ ___ бұйрығына3-қосымша
	|	Жоғары және жоғары оқуорнынан кейінгі білім берусаласындағы аккредиттеуоргандарын, оның ішіндешетелдік аккредиттеуоргандарын тану қағидаларына3-қосымша

Нысан

Аккредиттелген жоғары және жоғары оқу орнынан кейінгі білім беру ұйымдарының тізілімі (2-Тізілім)

№	|	жоғары және жоғары оқу орнынан кейінгі білім беру ұйымы	|	Аккредиттелген жоғары және жоғары оқу орнынан кейінгі білім беру ұйымының деректемелері	|	Аккредиттеудің әрекет ету мерзімі
	|		|		|	


	|	Қазақстан РеспубликасыҒылым және жоғарыбілім министрінің2022 жылғы __________№ ___ бұйрығына4-қосымша
	|	Жоғары және жоғары оқуорнынан кейінгі білім берусаласындағы аккредиттеуоргандарын, оның ішіндешетелдік аккредиттеуоргандарын тану қағидаларына4-қосымша

Нысан

Аккредиттелген жоғары және жоғары оқу орнынан кейінгі білім беру ұйымдарының білім беру бағдарламаларының тізілімі (3-Тізілім)

№	|	Жоғары және жоғары оқу орнынан кейінгі білім беру ұйымының атауы, деректемелері	|	Білім беру бағдарламасының атауы	|	Аккредиттеудің әрекет ету мерзімі
	|		|		|	


	|	Қазақстан РеспубликасыҒылым және жоғарыбілім министрінің2022 жылғы __________№ ___ бұйрығына5-қосымша



	|	Жоғары және жоғары оқуорнынан кейінгі білім берусаласындағы аккредиттеуоргандарын, оның ішіндешетелдік аккредиттеуоргандарын тану қағидаларына5-қосымша


*___________________________________________ (ұйымның атауы) _______________ кезеңдегі қызметі туралы есебі
1) Аккредиттеу органының толық атауы, орналасқан жері, заңды мекен жайы, құрылымы, қызметкерлер штаты;

2) Аккредиттелген жоғары және жоғары оқу орнынан кейінгі білім беру ұйымдарының, білім беру бағдарламаларының атаулары, аккредиттеудің өткізілу мерзімі, аккредиттеу стандарттарына (регламенттерге) сәйкестігі, ұсынымдар;

3) Аккредиттеу органының жоғары және жоғары оқу орнынан кейінгі білім беру ұйымдарына немесе олардың білім беру бағдарламаларына сырттай аудит жүргізілгендігі туралы есеп берілген интернет-ресурстарға сілтемелер.

4) Аккредиттеу органының Заңның 5-бабының 10) тармақшасына сәйкес бекітілген Аккредиттеу органына қойылатын талаптарды орындауын талдау үшін мәліметтер.

* Есеп аккредиттеу органымен жыл сайын уәкілетті органға жылдың 15 шілдесіне дейінгі мерзімде ұсынылады және Кеңес отырысында тыңдалады.

Уәкілетті орган бес жылда бір рет аккредиттеу органы қызметінің нәтижелеріне сырттай бағалау жүргізеді.

