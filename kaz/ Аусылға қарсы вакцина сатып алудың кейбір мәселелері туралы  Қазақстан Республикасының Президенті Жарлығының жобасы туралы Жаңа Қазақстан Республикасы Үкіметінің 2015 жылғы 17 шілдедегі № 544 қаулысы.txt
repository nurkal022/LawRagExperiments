
Қазақстан Республикасының Үкіметі ҚАУЛЫ ЕТЕДІ: «Аусылға қарсы вакцина сатып алудың кейбір мәселелері туралы» Қазақстан Республикасының Президенті Жарлығының жобасы Қазақстан Республикасы Президентінің қарауына енгізілсін.

Қазақстан Республикасының Премьер-Министрі                                     К.Мәсімов

Аусылға қарсы вакцина сатып алудың кейбір мәселелері туралы

Жануарлар аусылына қарсы профилактикалық іс-шараларды уақтылы жүргізу мақсатында ҚАУЛЫ ЕТЕМІН: 1. Қазақстан Республикасының Үкіметі: 1) «Мемлекеттік сатып алу туралы» 2007 жылғы 21 шілдедегі Қазақстан Республикасы Заңының 4-бабы 1-тармағының 65) тармақшасына сәйкес «Жануарлар саулығын қорғаудың федералдық орталығы» федералдық мемлекеттік бюджеттік мекемесін (Ресей Федерациясы, Владимир қаласы) аусылға қарсы тазартылған вакцинаны жеткізуші етіп айқындасын; 2) осы Жарлықтан туындайтын қажетті шараларды қабылдасын. 2. Осы Жарлықтың орындалуын бақылау Қазақстан Республикасы Президентінің Әкімшілігіне жүктелсін. 3. Осы Жарлық қол қойылған күнінен бастап қолданысқа енгізіледі.

Қазақстан Республикасының Президенті                                         Н.Назарбаев

