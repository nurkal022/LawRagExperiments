БҰЙЫРАМЫН:

1. "Есептік тарифті айқындау, шекті және жеке тарифтерді бекіту қағидаларын бекіту туралы" Қазақстан Республикасы Энергетика министрінің 2015 жылғы 20 ақпандағы № 105 бұйрығына (Нормативтік құқықтық актілерді мемлекеттік тіркеу тізілімінде № 10752 болып тіркелген, "Әділет" ақпараттық-құқықтық жүйесінде 2015 жылғы 14 мамырда жарияланған) мынадай өзгеріс енгізілсін:

көрсетілген бұйрықпен бекітілген Есептік тарифті айқындау, шекті және жеке тарифтерді бекіту қағидаларында :

15-тармақ мынадай редакцияда жазылсын:

"15. Энергия өндіруші ұйымдар тобы Заңға сәйкес белгіленген тәртіппен мынадай өлшемдер бойынша қалыптасады: энергия өндіруші ұйымдардың түрі, белгіленген қуаты, пайдаланылатын отын түрі, отынның орналасқан жерінен қашықтығы.

Энергия өндіруші ұйымдар "энергия өндіруші ұйымдардың түрі" өлшемі бойынша электр станцияларының мынадай түрлеріне бөлінеді:

1) конденсаттық – тек қана электр энергиясын өндіретін электр станциясы;

2) жылу электр орталығы – электр энергиясын өндірумен қатар, жылумен жабдықтаудың орталықтандырылған жүйелеріндегі жылу энергиясының көзі болып табылатын жылу электр станциясы;

3) газ-турбиналық – газ тектес отын түрін энергия көзі ретінде пайдаланатын электр станциясы;

4) су электр станциясы – су ағыны энергиясын энергия көзі ретінде пайдаланатын электр станциясы.

Энергия өндіруші ұйымдар "белгіленген қуаты" өлшемі бойынша 100 мегаваттқа (бұдан әрі – МВт) дейін, 100 МВт-тан 300 МВт-қа дейін, 300 МВт-тан 550 МВт-қа дейін, 550 МВт-тан 800 МВт-қа дейін, 800 МВт-тан 1050 МВт-қа дейін, 1050 МВт-тан 1300 МВт-қа дейін, 1300 МВт-тан 1550 МВт-қа дейін, 1550 МВт-тан 1800 МВт-қа дейін, 1800 МВт-тан 2050 МВт-қа дейін, 2050 МВт-тан 2300 МВт-қа дейін, 2300 МВт-тан 2550 МВт-қа дейін, 2550 МВт-тан 2800 МВт-қа дейін, 2800 МВт-тан 3050 МВт-қа дейін, 3050 МВт және одан жоғары болып бөлінеді.

Энергия өндіруші ұйымдар "пайдаланылатын отын түрі" өлшемі бойынша көмірмен, жергілікті газбен, импортталған газбен, мазутпен жұмыс істейтіндер болып бөлінеді.

Энергия өндіруші ұйымдар "отынның орналасқан жерінен қашықтығы" өлшемі бойынша 100 километрге (бұдан әрі – км) дейін, 100 км-ден 300 км-ге дейін, 300 км-ден 550 км-ге дейін, 550 км-ден 750 км-ге дейін, 750 км-ден 900 км-ге дейін, 900 км-ден 1000 км-ге дейін, 1000 км және одан жоғары болып бөлінеді.".

2. Қазақстан Республикасы Энергетика министрлігінің Электр энергетикасы және көмір өнеркәсібі департаменті Қазақстан Республикасының заңнамасында белгіленген тәртіппен:

1) осы бұйрықты Қазақстан Республикасы Әділет министрлігінде мемлекеттік тіркеуді;

2) осы бұйрық мемлекеттік тіркелген күннен бастап күнтізбелік он күн ішінде оны ресми жариялау және Қазақстан Республикасы нормативтік құқықтық актілерінің эталондық бақылау банкіне енгізу үшін "Республикалық құқықтық ақпарат орталығы" шаруашылық жүргізу құқығындағы республикалық мемлекеттік кәсіпорнына жіберуді;

3) осы бұйрықты Қазақстан Республикасы Энергетика министрлігінің интернет-ресурсында орналастыруды;

4) осы бұйрықты Қазақстан Республикасы Әділет министрлігінде мемлекеттік тіркегеннен кейін он жұмыс күні ішінде Қазақстан Республикасы Энергетика министрлігінің Заң қызметі департаментіне осы тармақтың 1), 2) және 3) тармақшаларында көзделген іс-шаралардың орындалуы туралы мәліметтерді ұсынуды қамтамасыз етсін.

3. Осы бұйрықтың орындалуын бақылау жетекшілік ететін Қазақстан Республикасының энергетика вице-министріне жүктелсін.

4. Осы бұйрық алғашқы ресми жарияланған күнінен кейін күнтізбелік он күн өткен соң қолданысқа енгізіледі.


Қазақстан РеспубликасыЭнергетика министрініңміндетін атқарушы	|	М. Досмұхамбетов


